เอส     สมุทโย    เอส    ปจฺจโย    ทณฺฑาทานสตฺถาทานกลหวิคฺคหวิวาท-
ตุวํตุวํเปสุญฺญมุสาวาทานํ   อเนเกสํ   ปาปกานํ  อกุสลานํ  ธมฺมานํ
สมฺภวาย   ยทิทํ   อารกฺโข   ฯ  มจฺฉริยํ  ปฏิจฺจ  อารกฺโขติ  อิติ  โข
ปเนตํ  วุตฺตํ  ฯ  ตทานนฺท  ๑  อิมินาเปตํ  ปริยาเยน  เวทิตพฺพํ  ยถา
มจฺฉริยํ   ปฏิจฺจ   อารกฺโข   ฯ   มจฺฉริยญฺจ   หิ   อานนฺท  นาภวิสฺส
สพฺเพน   สพฺพํ   สพฺพถา   สพฺพํ  กสฺสจิ  กิมฺหิจิ  ฯ  สพฺพโส  มจฺฉริเย
อสติ   มจฺฉริยนิโรธา   อปิ   นุ  โข  อารกฺโข  ปญฺญาเยถาติ  ฯ  โน
เหตํ    ภนฺเต   ฯ   ตสฺมาติหานนฺท   เอเสว   เหตุ   เอตํ   นิทานํ
เอส    สมุทโย    เอส   ปจฺจโย   อารกฺขสฺส   ยทิทํ   มจฺฉริยํ   ฯ
ปริคฺคหํ   ปฏิจฺจ   มจฺฉริยนฺติ   อิติ   โข   ปเนตํ  วุตฺตํ  ฯ  ตทานนฺท
อิมินาเปตํ   ปริยาเยน   เวทิตพฺพํ   ยถา  ปริคฺคหํ  ปฏิจฺจ  มจฺฉริยํ  ฯ
ปริคฺคโห   จ   หิ   อานนฺท   นาภวิสฺส  สพฺเพน  สพฺพํ  สพฺพถา  สพฺพํ
กสฺสจิ   กิมฺหิจิ   ฯ   สพฺพโส   ปริคฺคเห   อสติ   ปริคฺคหนิโรธา  อปิ
นุ  โข  มจฺฉริยํ  ปญฺญาเยถาติ  ฯ  โน  เหตํ  ภนฺเต  ฯ ตสฺมาติหานนฺท
เอเสว     เหตุ     เอตํ     นิทานํ     เอส     สมุทโย    เอส
ปจฺจโย    มจฺฉริยสฺส    ยทิทํ    ปริคฺคโห    ฯ   อชฺโฌสานํ   ปฏิจฺจ
ปริคฺคโหติ  อิติ  โข  ปเนตํ  วุตฺตํ  ฯ  ตทานนฺท  อิมินาเปตํ  ปริยาเยน
เวทิตพฺพํ    ยถา   อชฺโฌสานํ   ปฏิจฺจ   ปริคฺคโห   ฯ   อชฺโฌสานญฺจ
หิ  อานนฺท  นาภวิสฺส  สพฺเพน  สพฺพํ  สพฺพถา  สพฺพํ  กสฺสจิ  กิมฺหิจิ  ฯ
สพฺพโส   อชฺโฌสาเน   อสติ  อชฺโฌสานนิโรธา  อปิ  นุ  โข  ปริคฺคโห
#๑ โป. ตสฺมาติหานนฺท ฯ
