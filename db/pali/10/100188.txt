ปญฺจมตฺเตหิ   ภิกฺขุสตหิ   ฯ   อถโข   อายสฺมา   มหากสฺสโป   มคฺคา
โอกฺกมฺม   อญฺญตรมฺหิ   รุกฺขมูเล   นิสีทิ   ฯ  เตน  โข  ปน  สมเยน
อญฺญตโร    อาชีวโก    กุสินารายํ    มนฺทารวปุปฺผํ   คเหตฺวา   ปาวํ
อทฺธานมคฺคปฏิปนฺโน   โหติ   ฯ   อทฺทสา   โข  อายสฺมา  มหากสฺสโป
ตํ   อาชีวกํ   ทูรโต   ว   อาคจฺฉนฺตํ  ทิสฺวา  ตํ  อาชีวกํ  เอตทโวจ
อปาวุโส   อมฺหากํ   สตฺถารํ   ชานาสีติ  ฯ  อามาวุโส  ชานามิ  อชฺช
สตฺตาหํ   ปรินิพฺพุโต   สมโณ   โคตโม   ตโต  เม  อิทํ  มนฺทารวปุปฺผํ
คหิตนฺติ   ฯ   ตตฺถ   เย   เต  ภิกฺขู  อวีตราคา  อปฺเปกจฺเจ  พาหา
ปคฺคยฺห    กนฺทนฺติ   ฉินฺนปาทํ   วิย   ปปตนฺติ   อาวฏฺฏนฺติ   วิวฏฺฏนฺติ
อติขิปฺปํ   ภควา   ปรินิพฺพุโต   อติขิปฺปํ   สุคโต   ปรินิพฺพุโต   อติขิปฺปํ
จกฺขุมา   โลเก   อนฺตรหิโตติ   ฯ   เย   ปน   เต  ภิกฺขู  วีตราคา
เต   สตา   สมฺปชานา   อธิวาเสนฺติ   อนิจฺจา  สงฺขารา  ตํ  กุเตตฺถ
ลพฺภาติ ฯ
     [๑๕๕]   เตน   โข  ปน  สมเยน  สุภทฺโท  นาม  วุฑฺฒปพฺพชิโต
ตสฺสํ   ปริสายํ   นิสินฺโน   โหติ   ฯ   อถโข   สุภทฺโท  วุฑฺฒปพฺพชิโต
เต   ภิกฺขู   เอตทโวจ   อลํ   อาวุโส  มา  โสจิตฺถ  มา  ปริเทวิตฺถ
สุมุตฺตา   มยํ   เตน   มหาสมเณน  อุปทฺทูตา  จ  โหม  อิทํ  เต  ๑
กปฺปติ   อิทํ   เต   น   กปฺปตีติ   อิทานิ   ปน   มยํ  ยํ  อิจฺฉิสฺสาม
ตํ   กริสฺสาม   ยํ   น   อิจฺฉิสฺสาม   ตํ   น  กริสฺสามาติ  ฯ  อถโข
#๑ โวติปิ ปาโฐ ฯ
