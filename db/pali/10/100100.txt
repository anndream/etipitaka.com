ปจฺจสฺโสสิ   ฯ   อถโข   ภควา   มหตา   ภิกฺขุสงฺเฆน   สทฺธึ   เยน
ปาฏลิคาโม   ตทวสริ   ฯ   อสฺโสสุํ  โข  ปาฏลิคามิยา  ๑  อุปาสกา
ภควา    กิร    ปาฏลิคามํ   อนุปฺปตฺโตติ   ฯ   อถโข   ปาฏลิคามิยา
อุปาสกา    เยน    ภควา    เตนุปสงฺกมึสุ    อุปสงฺกมิตฺวา   ภควนฺตํ
อภิวาเทตฺวา    เอกมนฺตํ    นิสีทึสุ    ฯ    เอกมนฺตํ   นิสินฺนา   โข
ปาฏลิคามิยา   อุปาสกา   ภควนฺตํ   เอตทโวจุํ  อธิวาเสตุ  โน  ภนฺเต
ภควา   อาวสถาคารนฺติ  ฯ  อธิวาเสสิ  ภควา  ตุณฺหีภาเวน  ฯ  อถโข
ปาฏลิคามิยา   อุปาสกา   ภควโต   อธิวาสนํ   วิทิตฺวา   อุฏฺฐายาสนา
ภควนฺตํ    อภิวาเทตฺวา    ปทกฺขิณํ    กตฺวา    เยน    อาวสถาคารํ
เตนุปสงฺกมึสุ   อุปสงฺกมิตฺวา   สพฺพสนฺถริตํ   ๒   สนฺถตํ  อาวสถาคารํ
สนฺถริตฺวา    อาสนานิ   ปญฺญเปตฺวา   อุทกมณิกํ   ๓   ปติฏฺฐาเปตฺวา
เตลปฺปทีปํ   อาโรเปตฺวา   เยน   ภควา   เตนุปสงฺกมึสุ  อุปสงฺกมิตฺวา
ภควนฺตํ   อภิวาเทตฺวา   เอกมนฺตํ   อฏฺฐํสุ   ฯ   เอกมนฺตํ  ฐิตา  โข
ปาฏลิคามิยา    อุปาสกา   ภควนฺตํ   เอตทโวจุํ   สพฺพสนฺถริตํ   สนฺถตํ
ภนฺเต      อาวสถาคารํ      อาสนานิ     ปญฺญตฺตานิ     อุทกมณิโก
ปติฏฺฐาปิโต   เตลปฺปทีโป   อาโรปิโต   ยสฺสทานิ  ภนฺเต  ภควา  กาลํ
มญฺญตีติ   ฯ   อถโข   ภควา  ปุพฺพณฺหสมยํ  ๔  นิวาเสตฺวา  ปตฺตจีวรํ
อาทาย    สทฺธึ    ภิกฺขุสงฺเฆน    เยน    อาวสถาคารํ   เตนุปสงฺกมิ
อุปสงฺกมิตฺวา   ปาเท   ปกฺขาเลตฺวา   อาวสถาคารํ   ปวิสิตฺวา  มชฺฌิมํ
#๑ ม. ปาฏลิคามิกา ฯ อิโต ปรํ อีทิสเมว ฯ ๒ สี. ม. ยุ. สพฺพสนฺถรึ ฯ ๓ ยุ.
#อุทกมณึ ฯ ๔ ม. สายณฺหสมยํ ฯ
