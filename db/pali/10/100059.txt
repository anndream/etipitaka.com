มาริส   ภควโต   อรหโต   สมฺมาสมฺพุทฺธสฺส   เอวํ  อภินิกฺขมนํ  อโหสิ
เอวํ  ปพฺพชฺชา  เอวํ  ปธานํ  เอวํ  อภิสมฺโพธิ  เอวํ  ธมฺมจกฺกปฺปวตฺตนํ
เต      มยํ      มาริส      วิปสฺสิมฺหิ      ภควติ      พฺรหฺมจริยํ
จริตฺวา  กาเมสุ  กามฉนฺทํ  วิราเชตฺวา  อิธูปปนฺนาติ  ฯ  ตสฺมึเยว  โข
ภิกฺขเว เทวนิกาเย อเนกานิ เทวตาสตานิ อเนกานิ เทวตาสหสฺสานิ [๑]
เยนาหํ    เตนุปสงฺกมึสุ   อุปสงฺกมิตฺวา   มํ   อภิวาเทตฺวา   เอกมนฺตํ
อฏฺฐํสุ   ฯ  เอกมนฺตํ  ฐิตา  โข  ภิกฺขเว  ตา  เทวตา  มํ  เอตทโวจุํ
อิโต  ๒  โส  มาริส  เอกตึโส  กปฺโป  ยํ  สิขี  ภควา ฯเปฯ เต มยํ
มาริส   สิขิมฺหิ   ภควติ   ฯเปฯ   ตสฺมึเยว   โข   มาริส   เอกตึเส
กปฺเป   เวสฺสภู   ภควา   ฯเปฯ  เต  มยํ  มาริส  เวสฺสภุมฺหิ  ภควติ
ฯเปฯ  อิมสฺมึเยว  โข  มาริส  ภทฺทกปฺเป  กกุสนฺโธ  ฯ  โกนาคมโน ฯ
กสฺสโป  ภควา  ฯเปฯ  เต  มยํ  มาริส  กกุสนฺธมฺหิ  ฯ โกนาคมนมฺหิ ฯ
กสฺสปมฺหิ   ภควติ   พฺรหฺมจริยํ  จริตฺวา  กาเมสุ  กามฉนฺทํ  วิราเชตฺวา
อิธูปปนฺนาติ  ฯ  ตสฺมึเยว  โข ภิกฺขเว เทวนิกาเย อเนกานิ เทวตาสตานิ
อเนกานิ    เทวตาสหสฺสานิ    เยนาหํ    เตนุปสงฺกมึสุ   อุปสงฺกมิตฺวา
มํ   อภิวาเทตฺวา   เอกมนฺตํ  อฏฺฐํสุ  ฯ  เอกมนฺตํ  ฐิตา  โข  ภิกฺขเว
ตา   เทวตา   มํ   เอตทโวจุํ   อิมสฺมึเยว   โข   มาริส  ภทฺทกปฺเป
ภควา    เอตรหิ   อรหํ   สมฺมาสมฺพุทฺโธ   โลเก   อุปฺปนฺโน   ภควา
มาริส    ขตฺติโย    ชาติยา   ขตฺติยกุเล   อุปฺปนฺโน   ภควา   มาริส
โคตโม    โคตฺเตน   ภควโต   มาริส   อปฺปกํ   อายุปฺปมาณํ   ปริตฺตํ
#๑ ม. อเนกานิ เทวตาสตสหสฺสานิ ฯ อิโต ปรํ อีทิสเมว ฯ ๒ ม. ยุ. อิโต โส
#มาริส ฯเปฯ เอตทโวจุนฺติ อิเม ปาฐา นตฺถิ ฯ
