ทิวสํ    วีตินาเมสุํ    จตุตฺถมฺปิ   ทิวสํ   วีตินาเมสุํ   ปญฺจมมฺปิ   ทิวสํ
วีตินาเมสุํ   ฉฏฺฐมฺปิ   ทิวสํ   วีตินาเมสุํ   ฯ   อถโข  สตฺตมมฺปิ  ทิวสํ
โกสินารกานํ    มลฺลานํ   เอตทโหสิ   มยํ   ภควโต   สรีรํ   นจฺเจหิ
คีเตหิ  วาทิเตหิ  มาเลหิ  คนฺเธหิ  สกฺกโรนฺตา  ครุกโรนฺตา  มาเนนฺตา
ปูเชนฺตา    ทกฺขิเณน   ทกฺขิณํ   นครสฺส   หริตฺวา   พาหิเรน   พาหิรํ
ทกฺขิณโต นครสฺส ภควโต สรีรํ ฌาเปสฺสามาติ ฯ
     [๑๕๓]   เตน   โข   ปน   สมเยน   อฏฺฐ  มลฺลา  ปาโมกฺขา
สีสนฺหาตา   ๑   อหตานิ   วตฺถานิ   นิวตฺถา   มยํ   ภควโต   สรีรํ
อุจฺจาเรสฺสามาติ   น   สกฺโกนฺติ   อุจฺจาเรตุํ   ฯ  อถโข  โกสินารกา
มลฺลา   อายสฺมนฺตํ   อนุรุทฺธํ  เอตทโวจุํ  โก  นุ  โข  ภนฺเต  อนุรุทฺธ
เหตุ   โก   ปจฺจโย   เยนิเม   อฏฺฐ   มลฺลา  ปาโมกฺขา  สีสนฺหาตา
อหตานิ   วตฺถานิ   นิวตฺถา   มยํ   ภควโต   สรีรํ   อุจฺจาเรสฺสามาติ
น   สกฺโกนฺติ   อุจฺจาเรตุนฺติ   ฯ   อญฺญถา   โข   วาสิฏฺฐา  ตุมฺหากํ
อธิปฺปาโย   อญฺญถา   เทวตานํ   อธิปฺปาโยติ   ฯ   กถํ   ปน  ภนฺเต
เทวตานํ   อธิปฺปาโยติ   ฯ   ตุมฺหากํ   โข  วาสิฏฺฐา  อธิปฺปาโย  มยํ
ภควโต  สรีรํ  นจฺเจหิ  คีเตหิ  วาทิเตหิ  มาเลหิ  คนฺเธหิ  สกฺกโรนฺตา
ครุกโรนฺตา   มาเนนฺตา   ปูเชนฺตา  ทกฺขิเณน  ทกฺขิณํ  นครสฺส  หริตฺวา
พาหิเรน   พาหิรํ   ทกฺขิณโต   นครสฺส   ภควโต  สรีรํ  ฌาเปสฺสามาติ
เทวตานํ   โข   วาสิฏฺฐา   อธิปฺปาโย   มยํ   ภควโต  สรีรํ  ทิพฺเพหิ
#๑ สี. ม. ยุ. สีสํ นหาตา ฯ
