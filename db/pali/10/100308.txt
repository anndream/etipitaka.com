               คนฺธพฺพกายูปคตา ภวนฺโต
               เทวานมาคจฺฉถ ปาริจริยํ
         อคาเร วสโต มยฺหํ     อิมํ ปสฺส วิเสสตํ ฯ
               อิตฺถี หุตฺวา สฺวาชฺช ๑ ปุโมมฺหิ เทวา
               ทิพฺเพหิ กาเมหิ สมงฺคิภูโต
               เต โจทิตา โคตมสาวเกน
               สํเวคมาปาทุ สเมจฺจ โคปกํ ฯ
               หนฺท วิคายาม ๒ วิยายมาม
               มา โน มยํ ปรเปสฺสา อหุมฺหา
               เตสํ ทุเว วีริยมารภึสุ
               อนุสฺสรํ โคตมสาสนานิ ฯ
               อิเธว จิตฺตานิ วิราชยิตฺวา
               กาเมสุ อาทีนวมทฺทสึสุ
               เต กามสญฺโญชนพนฺธนานิ
               ปาปิมโต ๓ โยคานิ ทุรจฺจยานิ ฯ
               นาโคว สนฺตานิ ๔ คุณานิ เฉตฺวา ๕
               เทเว ตาวตึเส อติกฺกมึสุ
               สอินฺทเทวา สปชาปตีกา
               สพฺเพ สุธมฺมาย สภายุปวิฏฺฐา ฯ
#๑ ม. ยุ. สฺวชฺช ปุโมมฺหิ เทโว ฯ ๒ ม. วิยายาม พฺยายาม ฯ ยุ. วิตายาม ฯ
#๓ ม. ยุ. ปาปิมโยคานิ ฯ ๔ ม. สนฺนานิ ฯ ๕ สี. ยุ. เภตฺวา ฯ
