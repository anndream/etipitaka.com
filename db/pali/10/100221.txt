สุขุมานํ  กมฺพลสุขุมานํ      เอตฺถ      เทว      ฉนฺทํ     ชเนหิ     ชีวิเต
อเปกฺขํ    กโรหิ    อิมานิ    เต    เทว   จตุราสีติถาลิปากสหสฺสานิ
สายํ   ปาตํ  ภตฺตาภิหาโร  อภิหรยิตฺถ  ๑  เอตฺถ  เทว  ฉนฺทํ  ชเนหิ
ชีวิเต   อเปกฺขํ   กโรหีติ  เอวํ  วุตฺเต  อานนฺท  ราชา  มหาสุทสฺสโน
สุภทฺทํ   เทวึ   เอตทโวจ   ทีฆรตฺตํ   โข   มํ   ตฺวํ   เทวิ  อิฏฺเฐหิ
กนฺเตหิ   มนาเปหิ   สมุทาจริตฺวา   อถ   จ   ปน   มํ  ตฺวํ  ปจฺฉิเม
กาเล   อนิฏฺเฐหิ   อกนฺเตหิ   อมนาเปหิ   สมุทาจรสีติ  ฯ  กถญฺจ  หิ
ตํ   เทว   สมุทาจรามีติ   ฯ   เอวํ   โข   มํ  ตฺวํ  เทวิ  สมุทาจร
สพฺเพเหว  [๒]  ปิเยหิ  มนาเปหิ  นานาภาโว วินาภาโว อญฺญถาภาโว
มา   โข   ตฺวํ   เทว   สาเปกฺโข   กาลมกาสิ   ทุกฺขา  สาเปกฺขสฺส
กาลกิริยา    ครหิตา    จ    สาเปกฺขสฺส   กาลกิริยา   อิมานิ   เต
เทว    จตุราสีตินครสหสฺสานิ    กุสาวตีราชธานีปมุขานิ   เอตฺถ   เทว
ฉนฺทํ   ปชห   ชีวิเต   อเปกฺขํ   มา   ๓  อกาสิ  อิมานิ  เต  เทว
จตุราสีติปาสาทสหสฺสานิ    ฯเปฯ   มา   อกาสิ   อิมานิ   เต   เทว
จตุราสีติกูฏาคารสหสฺสานิ   ฯเปฯ   มา   อกาสิ   อิมานิ   เต   เทว
จตุราสีติปลฺลงฺกสหสฺสานิ     โสวณฺณมยานิ     รูปิยมยานิ     ทนฺตมยานิ
มสารคลฺลมยานิ      โคณกตฺถตานิ      ปฏิกตฺถตานิ      ปฏลิกตฺถตานิ
กทลิมิคปวรปจฺจตฺถรณานิ   สอุตฺตรจฺฉทานิ   อุภโตโลหิตกุปธานานิ   เอตฺถ
เทว    ฉนฺทํ   ปชห   ชีวิเต   อเปกฺขํ   มา   อกาสิ   อิมานิ   เต
เทว     จตุราสีตินาคสหสฺสานิ     โสวณฺณาลงฺการานิ     โสวณฺณธชานิ
#๑ ม. อภิหริยติ ฯ ยุ. อภิหริยิตฺถ ฯ ๒ ม. ยุ. เทว ฯ ๓ ม. มากาสิ ฯ อิโต ปรํ
#อีทิสเมว ฯ
