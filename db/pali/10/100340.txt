เอตฺถ   นิวิสมานา   นิวิสติ   ฯ   รูปสญฺญา   โลเก   ฯ   สทฺทสญฺญา
โลเก   ฯ  คนฺธสญฺญา  โลเก  ฯ  รสสญฺญา  โลเก  ฯ  โผฏฺฐพฺพสญฺญา
โลเก    ฯ    ธมฺมสญฺญา    โลเก    ปิยรูปํ    สาตรูปํ   เอตฺเถสา
ตณฺหา    อุปฺปชฺชมานา    อุปฺปชฺชติ   เอตฺถ   นิวิสมานา   นิวิสติ   ฯ
รูปสญฺเจตนา   โลเก   ฯ   สทฺทสญฺเจตนา   โลเก  ฯ  คนฺธสญฺเจตนา
โลเก   ฯ   รสสญฺเจตนา   โลเก   ฯ  โผฏฺฐพฺพสญฺเจตนา  โลเก  ฯ
ธมฺมสญฺเจตนา  โลเก  ปิยรูปํ  สาตรูปํ  เอตฺเถสา  ตณฺหา  อุปฺปชฺชมานา
อุปฺปชฺชติ    เอตฺถ   นิวิสมานา   นิวิสติ   ฯ   รูปตณฺหา   โลเก   ฯ
สทฺทตณฺหา   โลเก   ฯ   คนฺธตณฺหา   โลเก  ฯ  รสตณฺหา  โลเก  ฯ
โผฏฺฐพฺพตณฺหา    โลเก    ฯ   ธมฺมตณฺหา   โลเก   ปิยรูปํ   สาตรูปํ
เอตฺเถสา    ตณฺหา    อุปฺปชฺชมานา    อุปฺปชฺชติ   เอตฺถ   นิวิสมานา
นิวิสติ   ฯ  รูปวิตกฺโก  โลเก  ฯ  สทฺทวิตกฺโก  โลเก  ฯ  คนฺธวิตกฺโก
โลเก    ฯ   รสวิตกฺโก   โลเก   ฯ   โผฏฺฐพฺพวิตกฺโก   โลเก   ฯ
ธมฺมวิตกฺโก   โลเก   ปิยรูปํ  สาตรูปํ  เอตฺเถสา  ตณฺหา  อุปฺปชฺชมานา
อุปฺปชฺชติ   เอตฺถ   นิวิสมานา   นิวิสติ   ฯ   รูปวิจาโร   โลเก   ฯ
สทฺทวิจาโร   โลเก  ฯ  คนฺธวิจาโร  โลเก  ฯ  รสวิจาโร  โลเก  ฯ
โผฏฺฐพฺพวิจาโร   โลเก   ฯ   ธมฺมวิจาโร   โลเก   ปิยรูปํ   สาตรูปํ
เอตฺเถสา    ตณฺหา    อุปฺปชฺชมานา    อุปฺปชฺชติ   เอตฺถ   นิวิสมานา
นิวิสติ ฯ อิทํ วุจฺจติ ภิกฺขเว ทุกฺขสมุทโย อริยสจฺจํ ฯ
     [๒๙๘]   กตมญฺจ   ภิกฺขเว  ทุกฺขนิโรโธ  ๑  อริยสจฺจํ  ฯ  โย
#๑ ม. ทุกฺขนิโรธํ ฯ
