         อยํ หิ เทว กุมาโร สีหปุพฺพทฺธกาโย ฯ
         อยํ หิ เทว กุมาโร ปิตฺตนฺตรํโส ๑ ฯ
         อยํ หิ เทว กุมาโร นิโคฺรธปริมณฺฑโล ยาวตกฺวสฺส
กาโย    ตาวตกฺวสฺส    พฺยาโม   ยาวตกฺวสฺส   พฺยาโม   ตาวตกฺวสฺส
กาโย ฯ
         อยํ หิ เทว กุมาโร สมวฏฺฏกฺขนฺโธ ฯ
         อยํ หิ เทว กุมาโร รสคฺคสคฺคี ฯ
         อยํ หิ เทว กุมาโร สีหหนุ ฯ
         อยํ หิ เทว กุมาโร จตฺตาฬีสทนฺโต ฯ
         อยํ หิ เทว กุมาโร สมทนฺโต ฯ
         อยํ หิ เทว กุมาโร อวิรฬทนฺโต ๒ ฯ
         อยํ หิ เทว กุมาโร สุสุกฺกทาโฐ ฯ
         อยํ หิ เทว กุมาโร ปหูตชิโวฺห ฯ
         อยํ หิ เทว กุมาโร พฺรหฺมสฺสโร กรวิกภาณี ฯ
         อยํ หิ เทว กุมาโร อภินีลเนตฺโต ฯ
         อยํ หิ เทว กุมาโร โคปขุโม ฯ
     อิมสฺส  เทว  กุมารสฺส  อุณฺณา  ภมุกนฺตเร  ชาตา  โอทาตา  มุทุ
ตูลสนฺนิภา   ฯ   ยํปิ   เทว   อิมสฺส   กุมารสฺส   อุณฺณา   ภมุกนฺตเร
ชาตา โอทาตา มุทุ ตูลสนฺนิภา [๓] ฯ
#๑ สี. ม. ยุ. จิตนฺตรํโส ฯ ๒ สี. ยุ. อวิวรทนฺโต ฯ ๓ สพฺพโปตฺถเกสุ เอตฺถนฺตเร
#อิทมฺปิมสฺส มหาปุริสสฺส มหาปุริสลกฺขณํ ภวตีติ อิเม ปาฐา ปากฏา ฯ
