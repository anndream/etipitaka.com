ตสฺมา    น    สพฺเพ    สมณพฺราหฺมณา    เอกนฺตวาทา   เอกนฺตสีลา
เอกนฺตจฺฉนฺทา เอกนฺตอชฺโฌสานาติ ฯเปฯ
     [๒๖๑]  สพฺเพ  ว  นุ  โข  มาริส  สมณพฺราหฺมณา  อจฺจนฺตนิฏฺฐา
อจฺจนฺตโยคกฺเขมี    อจฺจนฺตพฺรหฺมจารี    อจฺจนฺตปริโยสานาติ    ฯ   น
โข   เทวานมินฺท  สพฺเพ  สมณพฺรหฺมณา  อจฺจนฺตนิฏฺฐา  อจฺจนฺตโยคกฺเขมี
อจฺจนฺตพฺรหฺมจารี      อจฺจนฺตปริโยสานาติ      ฯ     กสฺมา     ปน
มาริส   น   สพฺเพ   สมณพฺราหฺมณา   อจฺจนฺตนิฏฺฐา   อจฺจนฺตโยคกฺเขมี
อจฺจนฺตพฺรหฺมจารี   อจฺจนฺตปริโยสานาติ   ฯ  เย  โข  เต  เทวานมินฺท
ภิกฺขู    ตณฺหาสงฺขยวิมุตฺตา    เต    อจฺจนฺตนิฏฺฐา    อจฺจนฺตโยคกฺเขมี
อจฺจนฺตพฺรหฺมจารี   อจฺจนฺตปริโยสานา  ตสฺมา  น  สพฺเพ  สมณพฺราหฺมณา
อจฺจนฺตนิฏฺฐา           อจฺจนฺตโยคกฺเขมี           อจฺจนฺตพฺรหฺมจารี
อจฺจนฺตปริโยสานาติ   ฯ   อิตฺถํ   ภควา  สกฺกสฺส  เทวานมินฺทสฺส  ปญฺหํ
ปุฏฺโฐ   พฺยากาสิ   ฯ  อตฺตมโน  สกฺโก  เทวานมินฺโท  ภควโต  ภาสิตํ
อภินนฺทิ   อนุโมทิ   เอวเมตํ   ภควา   เอวเมตํ  สุคต  ติณฺณา  เมตฺถ
กงฺขา วิคตา กถํกถา ภควโต ปญฺหาเวยฺยากรณํ สุตฺวาติ ฯ
     [๒๖๒]  อิติห  สกฺโก  เทวานมินฺโท  ภควโต  ภาสิตํ  อภินนฺทิตฺวา
อนุโมทิตฺวา     ภควนฺตํ     เอตทโวจ     เอชา    ภนฺเต    โรโค
เอชา   คณฺโฑ   เอชา   สลฺลํ   เอชา   อิมํ   ปุริสํ  ปริกฑฺฒติ  ตสฺส
ตสฺเสว  ภวสฺส  อภินิพฺพตฺติยา  ๑  ตสฺมา อยํ ปุริโส อุจฺจาวจมาปชฺชติ ฯ
#๑ อภินิปฺผตฺติยาติ วา ปาโฐ ฯ  ---
เยสาหํ   ภนฺเต   ปญฺหานํ   อิโต   พหิทฺธา   อญฺเญสุ  สมณพฺราหฺมเณสุ
โอกาสกมฺมํปิ      นาลตฺถํ     เต     เม     ภควตา     พฺยากตา
ทีฆรตฺตานุปสฺสตา   ๑  ยญฺจ  ปน  ๒  เม  วิจิกิจฺฉากถํกถาสลฺลํ  ตญฺจ
ภควตา   อพฺพูฬฺหนฺติ   ฯ   อภิชานาสิ   โน   ตฺวํ   เทวานมินฺท  อิเม
ปเญฺห   อญฺเญ   สมณพฺราหฺมเณ   ปุจฺฉิโตติ   ฯ   อภิชานามหํ   ภนฺเต
อิเม   ปเญฺห   อญฺเญ   สมณพฺราหฺมเณ   ปุจฺฉิโตติ   ฯ   ยถากถํ  ปน
เต  เทวานมินฺท  พฺยากรึสุ  ๓  สเจ  เต  อครุ  ภาสสฺสูติ  ฯ  น โข
เม   ภนฺเต   ครุ   ยตฺถสฺส   ภควา   นิสินฺโน  ภควนฺตรูโป  จาติ  ฯ
เตนหิ  เทวานมินฺท  ภาสสฺสูติ ฯ เยสาหํ ๔ ภนฺเต มญฺญามิ สมณพฺราหฺมณา
อารญฺญกา      ปนฺตเสนาสนาติ     ตฺยาหํ     อุปสงฺกมิตฺวา     อิเม
ปเญฺห   ปุจฺฉามิ   เต   มยา   ปุฏฺฐา   น   สมฺปายนฺติ  อสมฺปายนฺตา
มมํเยว     ปฏิปุจฺฉนฺติ    โกนาโม    อายสฺมาติ    เตสาหํ    ปุฏฺโฐ
พฺยากโรมิ   อหํ   โข   มาริส   สกฺโก   เทวานมินฺโทติ  เต  มมํเยว
อุตฺตรึ   ปฏิปุจฺฉนฺติ   กึ   ปนายสฺมา   เทวานมินฺท   ๕  กมฺมํ  กตฺวา
อิมํ   ฐานํ   ปตฺโตติ   เตสาหํ   ยถาสุตํ   ยถาปริยตฺตํ  ธมฺมํ  เทเสมิ
เต   ตาวตเกเนว   อตฺตมนา   โหนฺติ   สกฺโก  จ  โน  เทวานมินฺโท
ทิฏฺโฐ    ยญฺจ    โน    อปุจฺฉิมฺหา    ตญฺจ   โน   พฺยากาสีติ   เต
อญฺญทตฺถุํ   มมํเยว   สาวกา   สมฺปชฺชนฺติ   น   จาหํ  เตสํ  อหํ  โข
ปน   ภนฺเต   ภควโต   สาวโก   โสตาปนฺโน   อวินิปาตธมฺโม  นิยโต
#๑ ม. ทีฆรตฺตานุสยิตญฺจ ปน เม ฯ สี. ยุ. ทีฆรตฺตานุสยิโน ยญฺจ ปน ... ฯ
#๒ ตญฺจ ปนาติ วา ปาโฐ ฯ ๓ ม. ยุ. พฺยากํสุ ฯ ๔ ม. เยสฺวาหํ ฯ ๕ สี. ยุ.
#เทวานมินฺโท ฯ  ---
สมฺโพธิปรายโนติ   ฯ   อภิชานาสิ  โน  ตฺวํ  เทวานมินฺท  อิโต  ปุพฺเพ
เอวรูปํ    เวทปฏิลาภํ   โสมนสฺสปฏิลาภนฺติ   ฯ   อภิชานามหํ   ภนฺเต
อิโต   ปุพฺเพ   เอวรูปํ   เวทปฏิลาภํ   โสมนสฺสปฏิลาภนฺติ  ฯ  ยถากถํ
ปน   ตฺวํ   เทวานมินฺท  อภิชานาสิ  อิโต  ปุพฺเพ  เอวรูปํ  เวทปฏิลาภํ
โสมนสฺสปฏิลาภนฺติ ฯ
     [๒๖๓]  ภูตปุพฺพํ  ภนฺเต เทวาสุรสงฺคาโม สมุปพฺยุโฬฺห ๑ อโหสิ ฯ
ตสฺมึ  โข  ปน  ภนฺเต  สงฺคาเม  เทวา  ชินึสุ  อสุรา  ว  ปราชยึสุ ฯ
ตสฺส    มยฺหํ   ภนฺเต   ตํ   สงฺคามํ   อภิวิชินิตฺวา   อภิวิชิตสงฺคามสฺส
เอตทโหสิ   ยา   เจวทานิ   ทิพฺพา   โอชา   ยา  จ  อสุรา  โอชา
อุภยเมตฺถ   ๒   เทวา   ปริภุญฺชิสฺสนฺตีติ   โส  โข  ปน  เม  ภนฺเต
เวทปฏิลาโภ    โสมนสฺสปฏิลาโภ    สทณฺฑาวจโร    สสตฺถาวจโร   น
นิพฺพิทาย   น   วิราคาย  น  นิโรธาย  น  อุปสมาย  น  อภิญฺญาย  น
สมฺโพธาย    น   นิพฺพานาย   สํวตฺตติ   โย   โข   ปน   เม   อยํ
ภนฺเต   ภควโต   ธมฺมํ   สุตฺวา   เวทปฏิลาโภ  โสมนสฺสปฏิลาโภ  โส
อทณฺฑาวจโร    อสตฺถาวจโร    เอกนฺตนิพฺพิพาย   วิราคาย   นิโรธาย
อุปสมาย   อภิญฺญาย   สมฺโพธาย   นิพฺพานาย   สํวตฺตตีติ  ฯ  กถํ  ๓
ปน   ตฺวํ   เทวานมินฺท   อตฺถวสํ   สมฺปสฺสมาโน  เอวรูปํ  เวทปฏิลาภํ
โสมนสฺสปฏิลาภํ   ปเวเทสีติ   ฯ   ฉ   โข   อหํ   ภนฺเต   อตฺถวเส
สมฺปสฺสมาโน เอวรูปํ เวทปฏิลาภํ โสมนสฺสปฏิลาภํ ปเวเทมิ ฯ
#๑ สี. ยุ. สมูปพฺพุโลฺห ฯ ๒ สี. ม. อุภยเมตํ ฯ ๓ ม. ยุ. กึ ฯ
