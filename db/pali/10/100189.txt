(๑)   มหากสฺสโป  ภิกฺขู  อามนฺเตสิ  อลํ  อาวุโส  มา  โสจิตฺถ  มา
ปริเทวิตฺถ   น   นุ   เอวํ  ๒  อาวุโส  ภควตา  ปฏิกจฺเจว  อกฺขาตํ
สพฺเพเหว   ปิเยหิ   มนาเปหิ   นานาภาโว   วินาภาโว  อญฺญถาภาโว
ตํ   กุเตตฺถ   อาวุโส   ลพฺภา   ยนฺตํ   ชาตํ  ภูตํ  สงฺขตํ  ปโลกธมฺมํ
ตํ วต มา ปลุชฺชีติ เนตํ ฐานํ วิชฺชตีติ ฯ
     [๑๕๖] เตน โข ปน สมเยน จตฺตาโร มลฺลปาโมกฺขา สีสนฺหาตา ๓
อหตานิ   วตฺถานิ   นิวตฺถา   มยํ   ภควโต   จิตกํ   อาฬิมฺเปสฺสามาติ
น    สกฺโกนฺติ    อาฬิมฺเปตุํ    ฯ    อถโข    โกสินารกา    มลฺลา
อายสฺมนฺตํ   อนุรุทฺธํ   เอตทโวจุํ   โก  นุ  โข  ภนฺเต  อนุรุทฺธ  เหตุ
โก   ปจฺจโย   เยนิเม   จตฺตาโร  มลฺลปาโมกฺขา  สีสนฺหาตา  อหตานิ
วตฺถานิ    นิวตฺถา    มยํ    ภควโต    จิตกํ   อาฬิมฺเปสฺสามาติ   น
สกฺโกนฺติ    อาฬิมฺเปตุนฺติ    ฯ   อญฺญถา   โข   วาสิฏฺฐา   เทวตานํ
อธิปฺปาโยติ   ฯ  กถํ  ปน  ภนฺเต  เทวตานํ  อธิปฺปาโยติ  ฯ  เทวตานํ
โข    วาสิฏฺฐา   อธิปฺปาโย   อยํ   อายสฺมา   มหากสฺสโป   ปาวาย
กุสินารํ   อทฺธานมคฺคปฏิปนฺโน   มหตา   ภิกฺขุสงฺเฆน  สทฺธึ  ปญฺจมตฺเตหิ
ภิกฺขุสเตหิ      น      ตาว      ภควโต     จิตโก     ปชฺชลิสฺสติ
ยาวายสฺมา   มหากสฺสโป  ภควโต  ปาเท  สหตฺถา  ๔  วนฺทิสฺสตีติ  ฯ
ยถา   ภนฺเต  เทวตานํ  อธิปฺปาโย  ตถา  โหตูติ  ฯ  อถโข  อายสฺมา
มหากสฺสโป   เยน   กุสินารายํ  ๕  มกุฏพนฺธนํ  มลฺลานํ  เจติยํ  เยน
#๑ ม. ยุ. อายสฺมา ฯ ๒ ม. ยุ. เอตํ ฯ ๓ สี. ยุ. สีสํ นหาตา ฯ
#๔ ม. ยุ. สิรสา ฯ ๕ ม. กุสินารา ฯ
