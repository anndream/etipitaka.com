          อยํ หิ เทว กุมาโร อายตปณฺหิ ฯ
          อยํ หิ เทว กุมาโร ทีฆงฺคุลี ฯ
          อยํ หิ เทว กุมาโร มุทุตลนหตฺถปาโท ๑ ฯ
          อยํ หิ เทว กุมาโร ชาลหตฺถปาโท ฯ
          อยํ หิ เทว กุมาโร อุสฺสงฺขปาโท ฯ
          อยํ หิ เทว กุมาโร เอณิชงฺโฆ ฯ
          อยํ หิ เทว กุมาโร ฐิตโก ว อโนนมนฺโต อุโภหิ
ปาณิตเลหิ ชนฺนุกานิ ปริมสติ ๒ ปริมชฺชติ ฯ
          อยํ หิ เทว กุมาโร โกโสหิตวตฺถคุโยฺห ฯ
          อยํ หิ เทว กุมาโร สุวณฺณวณฺโณ กาญฺจนสนฺนิภตโจ ๓ ฯ
          อยํ หิ เทว กุมาโร สุขุมจฺฉวี สุขุมตฺตา ฉวิยา รโชชลฺลํ
กาเย น อุปลิปฺปติ ๔ ฯ
          อยํ หิ เทว กุมาโร เอเกกโลโม เอเกกานิ โลมานิ
โลมกูเปสุ ชาตานิ ฯ
          อยํ หิ เทว กุมาโร อุทฺธคฺคโลโม อุทฺธคฺคานิ โลมานิ
ชาตานิ นีลานิ อญฺชนวณฺณานิ กุณฺฑลาวตฺตานิ ทกฺขิณาวตฺตชาตานิ ฯ
          อยํ หิ เทว กุมาโร พฺรหฺมุชุคตฺโต ฯ
          อยํ หิ เทว กุมาโร สตฺตุสฺสโท ฯ
#๑ อฏฺฐกถายํ มุทุตลุนหตฺถปาโท ฯ ๒ ม. ปรามสติ ฯ ๓ ม. ยุ. กาญฺจนสนฺนิภตฺตโจ ฯ
#๔ อุปลิมฺปตีติปิ ปาโฐ ฯ
