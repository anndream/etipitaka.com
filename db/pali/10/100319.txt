     [๒๖๔] อิเธว ติฏฺฐมานสฺส         เทวภูตสฺส เม สโต
           ปุเนวายุ ๑ ว เม ลทฺโธ   เอวํ ชานาหิ มาริสาติ
อิมํ    โข    อหํ   ภนฺเต   ปฐมํ   อตฺถวสํ   สมฺปสฺสมาโน   เอวรูปํ
เวทปฏิลาภํ โสมนสฺสปฏิลาภํ ปเวเทมิ ฯ
     [๒๖๕] จุตาหํ ทิวิยา กายา        อายุํ หิตฺวา อมานุสํ
           อมูโฬฺห คพฺภเมสฺสามิ ๒    ยตฺถ เม รมตี มโนติ
อิมํ    โข    อหํ   ภนฺเต   ทุติยํ   อตฺถวสํ   สมฺปสฺสมาโน   เอวรูปํ
เวทปฏิลาภํ โสมนสฺสปฏิลาภํ ปเวเทมิ ฯ
     [๒๖๖] สฺวาหํ อมูฬฺหปญฺหสฺส        วิหรํ สาสเน รโต
           ญาเยน วิหริสฺสามิ         สมฺปชาโน ปฏิสฺสโตติ
อิมํ    โข    อหํ   ภนฺเต   ตติยํ   อตฺถวสํ   สมฺปสฺสมาโน   เอวรูปํ
เวทปฏิลาภํ โสมนสฺสปฏิลาภํ ปเวเทมิ ฯ
     [๒๖๗] ญาเยน จ เม ปรโต       สมฺโพธิ เจ ภวิสฺสติ
           อญฺญาตา วิหริสฺสามิ        เสฺวว อนฺโต ภวิสฺสตีติ
อิมํ    โข   อหํ   ภนฺเต   จตุตฺถํ   อตฺถวสํ   สมฺปสฺสมาโน   เอวรูปํ
เวทปฏิลาภํ โสมนสฺสปฏิลาภํ ปเวเทมิ ฯ
     [๒๖๘] จุตาหํ มานุสา กายา       อายุํ หิตฺวาน มานุสํ
           ปุน เทโว ภวิสฺสามิ        เทวโลกสฺมิมุตฺตโมติ
อิมํ    โข   อหํ   ภนฺเต   ปญฺจมํ   อตฺถวสํ   สมฺปสฺสมาโน   เอวรูปํ
เวทปฏิลาภํ โสมนสฺสปฏิลาภํ ปเวเทมิ ฯ
#๑ ม. ยุ. ปุนรายุ จ ... ฯ ๒ ยุ. คพฺภมิสฺสามิ ฯ
