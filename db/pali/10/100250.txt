อพฺภูตํ    วต    โภ   เอวรูโปปิ   นาม   อุฬาโร   สตฺถา   ภวิสฺสติ
เอวรูปํ    อุฬารํ    ธมฺมกฺขานํ    เอวรูปา    อุฬารา   วิเสสาธิคมา
ปญฺญายิสฺสนฺตีติ   ฯ   อถ   ภนฺเต   พฺรหฺมา   สนงฺกุมาโร  เวสฺสวณสฺส
มหาราชสฺส    เจตสา   เจโตปริวิตกฺกมญฺญาย   เวสฺสวณํ   มหาราชานํ
เอตทโวจ   ตํ   กึ   มญฺญติ   ภวํ   เวสฺสวโณ   มหาราชา   อตีตมฺปิ
อทฺธานํ   เอวรูโป  อุฬาโร  สตฺถา  อโหสิ  เอวรูปํ  อุฬารํ  ธมฺมกฺขานํ
เอวรูปา    อุฬารา    วิเสสาธิคมา   ปญฺญายึสุ   อนาคตมฺปิ   อทฺธานํ
เอวรูโป    อุฬาโร   สตฺถา   ภวิสฺสติ   เอวรูปํ   อุฬารํ   ธมฺมกฺขานํ
เอวรูปา อุฬารา วิเสสาธิคมา ปญฺญายิสฺสนฺตีติ ฯ
     [๒๐๘]  อิทมตฺถํ  ภนฺเต  พฺรหฺมา  สนงฺกุมาโร  เทวานํ ตาวตึสานํ
อภาสิ   ฯ   อิทมตฺถํ   เวสฺสวโณ   มหาราชา  พฺรหฺมุโน  สนงฺกุมารสฺส
เทวานํ   ตาวตึสานํ   ภาสโต   สมฺมุขา   สุตํ  สมฺมุขา  ปฏิคฺคหิตํ  ๑
สายํ  ปริสายํ  ๒  อาโรเจสิ  ฯ  อิทมตฺถํ  ชนวสโภ ยกฺโข เวสฺสวณสฺส
มหาราชสฺส    สายํ    ปริสายํ    ภาสโต    สมฺมุขา   สุตํ   สมฺมุขา
ปฏิคฺคหิตํ   ๓   ภควโต   อาโรเจสิ   ฯ  อิทมตฺถํ  ภควา  ชนวสภสฺส
ยกฺขสฺส   สมฺมุขา   สุตฺวา   สมฺมุขา   ปฏิคฺคเหตฺวา  สามญฺจ  อภิญฺญาย
อายสฺมโต   อานนฺทสฺส   อาโรเจสิ   ฯ   อิทมตฺถํ  อายสฺมา  อานนฺโท
ภควโต   สมฺมุขา   สุตฺวา   สมฺมุขา   ปฏิคฺคเหตฺวา  อาโรเจสิ  ภิกฺขูนํ
#๑ สี. ยุ. สุตฺวา สมฺมุขา ปฏิคฺคเหตฺวา ฯ ๒ สี. ยุ. สปริสายํ ฯ ม. สยํ ปริสายํ ฯ
#๓ สี. ยุ. สุตฺวา สมฺมุขา ปฏิคฺคเหตฺวา ฯ
