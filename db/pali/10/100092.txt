     [๗๑]  อปเรปิ โว ๑ ภิกฺขเว สตฺต อปริหานิเย ธมฺเม เทเสสฺสามิ
ตํ   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข
เต   ภิกฺขู   ภควโต   ปจฺจสฺโสสุํ   ฯ   ภควา  เอตทโวจ  ยาวกีวญฺจ
ภิกฺขเว  ภิกฺขู  น  กมฺมารามา  ภวิสฺสนฺติ  น  กมฺมรตา  น  กมฺมารามตํ
อนุยุตฺตา   วุฑฺฒิเยว   ภิกฺขเว   ภิกฺขูนํ   ปาฏิกงฺขา   โน  ปริหานิ  ฯ
ยาวกีวญฺจ   ภิกฺขเว   ภิกฺขู   น   ภสฺสารามา  ภวิสฺสนฺติ  น  ภสฺสรตา
น   ภสฺสารามตํ   อนุยุตฺตา   วุฑฺฒิเยว   ภิกฺขเว   ภิกฺขูนํ   ปาฏิกงฺขา
โน   ปริหานิ  ฯ  ยาวกีวญฺจ  ภิกฺขเว  ภิกฺขู  น  นิทฺทารามา  ภวิสฺสนฺติ
น   นิทฺทารตา   น   นิทฺทารามตํ  อนุยุตฺตา  วุฑฺฒิเยว  ภิกฺขเว  ภิกฺขูนํ
ปาฏิกงฺขา  โน  ปริหานิ  ฯ  ยาวกีวญฺจ  ภิกฺขเว  ภิกฺขู น สงฺคณิการามา
ภวิสฺสนฺติ     น    สงฺคณิการตา    น    สงฺคณิการามตํ     อนุยุตฺตา
วุฑฺฒิเยว   ภิกฺขเว   ภิกฺขูนํ   ปาฏิกงฺขา   โน  ปริหานิ  ฯ  ยาวกีวญฺจ
ภิกฺขเว  ภิกฺขู  น  ปาปิจฺฉา  ภวิสฺสนฺติ  น  ปาปิกานํ  อิจฺฉานํ  วสํ คตา
วุฑฺฒิเยว   ภิกฺขเว   ภิกฺขูนํ   ปาฏิกงฺขา   โน  ปริหานิ  ฯ  ยาวกีวญฺจ
ภิกฺขเว  ภิกฺขู  น  ปาปมิตฺตา  ภวิสฺสนฺติ น ปาปสหายา น ปาปสมฺปวงฺกรา
วุฑฺฒิเยว     ภิกฺขเว    ภิกฺขูนํ    ปาฏิกงฺขา    โน    ปริหานิ    ฯ
ยาวกีวญฺจ   ภิกฺขเว   ภิกฺขู   น  โอรมตฺตเกน  วิเสสาธิคเมน  อนฺตรา
โวสานํ   อาปชฺชิสฺสนฺติ   วุฑฺฒิเยว   ภิกฺขเว   ภิกฺขูนํ   ปาฏิกงฺขา  โน
ปริหานิ   ฯ   ยาวกีวญฺจ   ภิกฺขเว   อิเม   สตฺต  อปริหานิยา  ธมฺมา
#๑ สี. ยุ. โข ฯ สพฺพตฺถ อีทิสเมว ฯ
