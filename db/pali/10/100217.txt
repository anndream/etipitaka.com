กมฺพลสุขุมานํ ฯ รญฺโญ อานนฺท มหาสุทสฺสนสฺส ๑ จตุราสีติถาลิปากสหสฺสานิ
อเหสุํ สายํ ปาตํ ภตฺตาภิหาโร อภิหรยิตฺถ ฯ ๒
     [๑๘๒]   เตน   โข   ปนานนฺท  สมเยน  รญฺโญ  มหาสุทสฺสนสฺส
จตุราสีตินาคสหสสานิ   สายํ   ปาตํ   อุปฏฺฐานํ   อาคจฺฉนฺติ  ฯ  อถโข
อานนฺท    รญฺโญ    มหาสุทสฺสนสฺส    เอตทโหสิ   อิมานิ   โข   เม
จตุราสีตินาคสหสฺสานิ    สายํ    ปาตํ   อุปฏฺฐานํ   อาคจฺฉนฺติ   ยนฺนูน
วสฺสสตสฺส     วสฺสสตสฺส    อจฺจเยน    เทฺวจตฺตาฬีสํ    เทฺวจตฺตาฬีสํ
นาคสหสฺสานิ   สกึ   สกึ  อุปฏฺฐานํ  อาคจฺเฉยฺยุนฺติ  ฯ  อถโข  อานนฺท
ราชา   มหาสุทสฺสโน   ปริณายกรตนํ   อามนฺเตสิ   อิมานิ   โข   เม
สมฺม    ปริณายกรตน   จตุราสีตินาคสหสฺสานิ   สายํ   ปาตํ   อุปฏฺฐานํ
อาคจฺฉนฺติ    เตนหิ    สมฺม    ปริณายกรตน   วสฺสสตสฺส   วสฺสสตสฺส
อจฺจเยน    เทฺวจตฺตาฬีสํ    เทฺวจตฺตาฬีสํ    นาคสหสฺสานิ   สกึ   สกึ
อุปฏฺฐานํ  อาคจฺฉนฺตูติ  ฯ  เอวํ  เทวาติ  [๓]  อานนฺท  ปริณายกรตนํ
รญฺโญ    มหาสุทสฺสนสฺส    ปจฺจสฺโสสิ   ฯ   อถโข   อานนฺท   รญฺโญ
มหาสุทสฺสนสฺส   อปเรน   สมเยน   วสฺสสตสฺส   วสฺสสตสฺส   อจฺจเยน
เทฺวจตฺตาฬีสํ    เทฺวจตฺตาฬีสํ    นาคสหสฺสานิ    สกึ   สกึ   อุปฏฺฐานํ
อาคมึสุ   ฯ   อถโข   อานนฺท   สุภทฺทาย   เทวิยา   พหุนฺนํ  วสฺสานํ
พหุนฺนํ    วสฺสสตานํ    พหุนฺนํ    วสฺสสหสฺสานํ   อจฺจเยน   เอตทโหสิ
จิรํ   ทิฏฺโฐ   โข   เม   ราชา   มหาสุทสฺสโน   ยนฺนูนาหํ   ราชานํ
มหาสุทสฺสนํ   ทสฺสนาย   อุปสงฺกเมยฺยนฺติ   ฯ  อถโข  อานนฺท  สุภทฺทา
#๑ ยุ. อิเม ปาฐา นตฺถิ ฯ ๒ ม. ยุ. อภิหริยิตฺถ ฯ ๓ โป. ม. ยุ. โข ฯ
