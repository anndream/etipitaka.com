ลเภยฺยาม    มยํ    ภนฺเต   ภควโต   สนฺติเก   ปพฺพชฺชํ   ลเภยฺยาม
อุปสมฺปทนฺติ   ฯ   อลตฺถุํ   โข   ภิกฺขเว   ตานิ  จตุราสีติปาณสหสฺสานิ
วิปสฺสิสฺส    ภควโต    อรหโต    สมฺมาสมฺพุทฺธสฺส   สนฺติเก   ปพฺพชฺชํ
อลตฺถุํ   อุปสมฺปทํ   ฯ   เต   วิปสฺสี   ภควา   อรหํ   สมฺมาสมฺพุทฺโธ
ธมฺมิยา    กถาย    สนฺทสฺเสสิ   สมาทเปสิ   สมุตฺเตเชสิ   สมฺปหํเสสิ
สงฺขารานํ  อาทีนวํ  โอการํ  สงฺกิเลสํ  นิพฺพาเน ๑ อานิสํสํ ปกาเสสิ ฯ
เตสํ   วิปสฺสินา   ภควตา   อรหตา   สมฺมาสมฺพุทฺเธน  ธมฺมิยา  กถาย
สนฺทสฺสิยมานานํ    สมาทปิยมานานํ   สมุตฺเตชิยมานานํ   สมฺปหํสิยมานานํ
นจิรสฺเสว อนุปาทาย อาสเวหิ จิตฺตานิ วิมุจฺจึสุ ฯ
     [๕๐]  อสฺโสสุํ  โข  ภิกฺขเว  ตานิ [๒] จตุราสีติปพฺพชิตสหสฺสานิ
วิปสฺสี    กิร    ภควา    อรหํ   สมฺมาสมฺพุทฺโธ   พนฺธุมตึ   ราชธานึ
อนุปฺปตฺโต   เขเม   มิคทาเย   วิหรติ   ธมฺมญฺจ   กิร   เทเสตีติ  ฯ
อถโข    ภิกฺขเว    ตานิ    จตุราสีติปพฺพชิตสหสฺสานิ   เยน   พนฺธุมตี
ราชธานี    เยน   เขโม   มิคทาโย   เยน   วิปสฺสี   ภควา   อรหํ
สมฺมาสมฺพุทฺโธ     เตนุปสงฺกมึสุ     อุปสงฺกมิตฺวา    วิปสฺสึ    ภควนฺตํ
อรหนฺตํ   สมฺมาสมฺพุทฺธํ   อภิวาเทตฺวา   เอกมนฺตํ   นิสีทึสุ   ฯ   เตสํ
วิปสฺสี   ภควา   อรหํ   สมฺมาสมฺพุทฺโธ   อนุปุพฺพีกถํ   กเถสิ  เสยฺยถีทํ
ทานกถํ    สีลกถํ    สคฺคกถํ   กามานํ   อาทีนวํ   โอการํ   สงฺกิเลสํ
เนกฺขมฺเม  อานิสํสํ  ปกาเสสิ  ฯ  ยทา  เต  ภควา  อญฺญาสิ กลฺลจิตฺเต
#๑ เนกฺขมฺเมติปิ ปาเฐน ภวิตพฺพํ ฯ ๒ ม. ยุ. ปุริมานิ ฯ
