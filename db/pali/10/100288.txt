           อาคตมฺห อิมํ ธมฺมสมยํ
           ทกฺขิตาเยว ๑ อปราชิตสงฺฆนฺติ ฯ
     [๒๓๗] อถโข อปรา เทวตา ภควโต สนฺติเก อิมํ คาถํ อภาสิ
           ตตฺร ภิกฺขโว สมาทหํสุ
           จิตฺตํ อตฺตโน อุชุกมกํสุ
           สารถีว เนตฺตานิ คเหตฺวา
           อินฺทฺริยานิ รกฺขนฺติ ปณฺฑิตาติ ฯ
     [๒๓๘] อถโข อปรา เทวตา ภควโต สนฺติเก อิมํ คาถํ อภาสิ
           เฉตฺวา ขีลํ เฉตฺวา ปลีฆํ
           อินฺทขีลํ โอหจฺจมเนชา ๒
           เต จรนฺติ สุทฺธา วิมลา
           จกฺขุมตา สุทนฺตา สุสูนาคาติ ๓ ฯ
     [๒๓๙] อถโข อปรา เทวตา ภควโต สนฺติเก อิมํ คาถํ อภาสิ
           เย เกจิ พุทฺธํ สรณํ คตาเส
           น เต คมิสฺสนฺติ อปายภูมึ ๔
           ปหาย มานุสํ เทหํ
           เทวกายํ ปริปูเรสฺสนฺตีติ ฯ
     [๒๔๐]   อถโข   ภควา   ภิกฺขู  อามนฺเตสิ  เยภุยฺเยน  ภิกฺขเว
ทสสุ   โลกธาตูสุ   เทวตา   สนฺนิปติตา   โหนฺติ   ตถาคตํ   ทสฺสนาย
#๑ ม. ยุ. ทกฺขิตาเย ฯ ๒ ม. ยุ. อูหจฺจมเนชา ฯ ๓ ม. ยุ. สุสุนาคาติ ฯ
#๔ สพฺพตฺถ ปายโต อปายนฺติ ปาโฐ ทิสฺสติ ฯ
