อานนฺโท   ภควโต   ปจฺจสฺโสสิ  ฯ  อถโข  ภควา  มหตา  ภิกฺขุสงฺเฆน
สทฺธึ    เยน    เวฬุวคามโก    ตทวสริ    ฯ   ตตฺร   สุทํ   ภควา
เวฬุวคามเก   วิหรติ   ฯ   ตตฺร  โข  ภควา  ภิกฺขู  อามนฺเตสิ  เอถ
ตุเมฺห    ภิกฺขเว    สมนฺตา   เวสาลึ   ยถามิตฺตํ   ๑   ยถาสนฺทิฏฺฐํ
ยถาสมฺภตฺตํ   วสฺสํ   อุปคจฺฉถ   อหํ   ปน  อิเธว  เวฬุวคามเก  วสฺสํ
อุปคจฺฉามีติ   ฯ   เอวํ  ภนฺเตติ  โข  เต  ภิกฺขู  ภควโต  ปฏิสฺสุณิตฺวา
สมนฺตา  เวสาลึ  ยถามิตฺตํ  ยถาสนฺทิฏฺฐํ  ยถาสมฺภตฺตํ วสฺสํ อุปคจฺฉฉ ๓ ฯ
ภควา   ปน  ตตฺเถว  เวฬุวคามเก  วสฺสํ  อุปคจฺฉิ  ฯ  อถโข  ภควโต
วสฺสูปคตสฺส   ขโร   อาพาโธ   อุปฺปชฺชิ   พาฬฺหา   เวทนา   วตฺตนฺติ
มรณนฺติกา   ฯ   ตตฺร   ๔  สุทํ  ภควา  สโต  สมฺปชาโน  อธิวาเสสิ
อวิหญฺญมาโน   ฯ   อถโข   ภควโต   เอตทโหสิ   น   โข   เม  ตํ
ปฏิรูปํ   โยหํ   อนามนฺเตตฺวา   อุปฏฺฐาเก   อนปโลเกตฺวา   ภิกฺขุสงฺฆํ
ปรินิพฺพาเยยฺยํ    ยนฺนูนาหํ   อิมํ   อาพาธํ   วิริเยน   ปฏิปฺปณาเมตฺวา
ชีวิตสงฺขารํ   อธิฏฺฐาย   วิหเรยฺยนฺติ   ฯ   อถโข  ภควา  ตํ  อาพาธํ
วิริเยน   ปฏิปฺปณาเมตฺวา   ชีวิตสงฺขารํ   อธิฏฺฐาย   วิหาสิ  ฯ  อถโข(
ภควโต   โส   อาพาโธ   ปฏิปฺปสฺสมฺภิ   ฯ   อถโข   ภควา  คิลานา
วุฏฺฐิโต   อจิรวุฏฺฐิโต   เคลญฺญา   วิหารา   นิกฺขมฺม  วิหารปฺปจฺฉายายํ
ปญฺญตฺเต   อาสเน   นิสีทิ   ฯ   อถโข   อายสฺมา   อานนฺโท   เยน
ภควา     เตนุปสงฺกมิ     อุปสงฺกมิตฺวา     ภควนฺตํ     อภิวาเทตฺวา
#๑ สี. ยถาขิตฺตํ ฯ ๒ ม. ยุ. อุเปถ ฯ ๓ ม. อุปคจฺฉึสุ ฯ ๔ ยุ. ตา ฯ
#๕ ยุ. อธิวาเสติ ฯ
