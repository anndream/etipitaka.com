สตฺตมํ   ปโรสหสฺสํ   โข   ปนสฺส   ปุตฺตา   ภวนฺติ   สูรา  วีรงฺครูปา
ปรเสนปฺปมทฺทนา  ๑  โส  อิมํ  ปฐวึ  สาครปริยนฺตํ  อทณฺเฑน อสตฺเถน
ธมฺเมน   อภิวิชิย   อชฺฌาวสติ   สเจ   โข  ปน  อคารสฺมา  อนคาริยํ
ปพฺพชติ   อรหํ   โหติ   สมฺมาสมฺพุทฺโธ  โลเก  วิวฏจฺฉโท  ฯ  กตเมหิ
จายํ    เทว   กุมาโร   ทฺวตฺตึสมหาปุริสลกฺขเณหิ   สมนฺนาคโต   เยหิ
สมนฺนาคตสฺส   มหาปุริสสฺส   เทฺว   ว   คติโย  ภวนฺติ  อนญฺญา  สเจ
อคารํ    อชฺฌาวสติ   ราชา   โหติ   จกฺกวตฺติ   ธมฺมิโก   ธมฺมราชา
จาตุรนฺโต     วิชิตาวี     ชนปทฏฺฐาวริยปฺปตฺโต    สตฺตรตนสมนฺนาคโต
ตสฺสิมานิ     สตฺตรตนานิ    ภวนฺติ    เสยฺยถีทํ    จกฺกรตนํ    ฯเปฯ
อภิวิชิย   อชฺฌาวสติ   สเจ   โข   ปน  อคารสฺมา  อนคาริยํ  ปพฺพชติ
อรหํ โหติ สมฺมาสมฺพุทฺโธ โลเก วิวฏจฺฉโท ฯ
     [๒๙]   อยํ   หิ   เทว  กุมาโร  สุปฺปติฏฺฐิตปาโท  ยํปายํ  เทว
กุมาโร    สุปฺปติฏฺฐิตปาโท    อิทมฺปิสฺส    มหาปุริสสฺส   มหาปุริสลกฺขณํ
ภวติ ฯ
     อิมสฺส   เทว   กุมารสฺส   เหฏฺฐาปาทตเลสุ   จกฺกานิ   ชาตานิ
สหสฺสารานิ   สเนมิกานิ   สนาภิกานิ   สพฺพาการปริปูรานิ   ยํปิ   เทว
อิมสฺส   กุมารสฺส   เหฏฺฐาปาทตเลสุ   จกฺกานิ   ชาตานิ   สหสฺสารานิ
สเนมิกานิ   สนาภิกานิ   สพฺพาการปริปูรานิ  อิทมฺปิสฺส  ๒  มหาปุริสสฺส
มหาปุริสลกฺขณํ ภวติ ฯ
#๑ ปรเสนาปมทฺทนาติปิ ปาเฐน ภวิตพฺพํ ฯ ๒ ม. อิทมฺปิมสฺส ฯ
