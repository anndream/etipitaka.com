สพฺเพน   สพฺพํ   สาสนํ   อาชานนฺติ  เต  ๑  ปญฺจนฺนํ  โอรมฺภาคิยานํ
สญฺโญชนานํ    ปริกฺขยา    โอปปาติกา   โหนฺติ   ตตฺถ   ปรินิพฺพายิโน
อนาวตฺติธมฺมา   ตสฺมา   โลกา   ฯ   เย   น  สพฺเพน  สพฺพํ  สาสนํ
อาชานนฺติ   อปฺเปกจฺเจ   ติณฺณํ  สญฺโญชนานํ  ปริกฺขยา  ราคโทสโมหานํ
ตนุตฺตา      สกทาคามิโน      โหนฺติ     สกิเทว     อิมํ     โลกํ
อาคนฺตฺวา  ทุกฺขสฺสนฺตํ  กริสฺสนฺติ  ๒  ฯ  เย  น  สพฺเพน  สพฺพํ สาสนํ
อาชานนฺติ   อปฺเปกจฺเจ   ติณฺณํ   สญฺโญชนานํ   ปริกฺขยา   โสตาปนฺนา
โหนฺติ   อวินิปาตธมฺมา   นิยตา  สมฺโพธิปรายนา  ฯ  อิติ  โข  ปญฺจสิข
สพฺเพสญฺเญว   อิเมสํ   กุลปุตฺตานํ   อโมฆา  ปพฺพชฺชา  อวชฺชา  สผลา
สอุทฺรยาติ  ๓  ฯ  อิทมโวจ  ภควา  ฯ อตฺตมโน ปญฺจสิโข คนฺธพฺพปุตฺโต
ภควโต    ภาสิตํ   อภินนฺทิตฺวา   อนุโมทิตฺวา   ภควนฺตํ   อภิวาเทตฺวา
ปทกฺขิณํ กตฺวา ตตฺเถวนฺตรธายีติ ฯ
                มหาโควินฺทสุตฺตํ นิฏฺฐิตํ ฉฏฺฐํ ฯ
                    ________________
#๑ ยุ. อปฺเปกจฺเจ ฯ ๒ ยุ. กโรนฺติ ฯ ๓ ยุ. สอุทฺทิสาติ ฯ
