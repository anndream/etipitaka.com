กโรนฺติ   เอวํ   โข   อานนฺท  รญฺโญ  จกฺกวตฺติสฺส  สรีเร  ปฏิปชฺชนฺติ
ยถา   โข   อานนฺท   รญฺโญ   จกฺกวตฺติสฺส   สรีเร  ปฏิปชฺชนฺติ  เอวํ
ตถาคตสฺส    สรีเร   ปฏิปชฺชิตพฺพํ   จาตุมฺมหาปเถ   ตถาคตสฺส   ถูโป
กาตพฺโพ   ตตฺถ   เย   เต   มาลํ   วา   คนฺธํ   วา   จุณฺณกํ  วา
อาโรเปสฺสนฺติ   วา   อภิวาเทสฺสนฺติ   วา   จิตฺตํ   วา  ปสาเทสฺสนฺติ
เตสนฺตํ ภวิสฺสติ ทีฆรตฺตํ หิตาย สุขายาติ ฯ
     [๑๓๔]  จตฺตาโรเม  อานนฺท  ถูปารหา  ฯ  กตเม  จตฺตาโร  ฯ
ตถาคโต     อรหํ     สมฺมาสมฺพุทฺโธ     ถูปารโห    ปจฺเจกสมฺพุทฺโธ
ถูปารโห  ตถาคตสฺส  สาวโก  ถูปารโห  ราชา จกฺกวตฺติ ถูปารโห ๑ ฯ
กิญฺจานนฺท   ๒   อตฺถวสํ   ปฏิจฺจ   ตถาคโต   อรหํ   สมฺมาสมฺพุทฺโธ
ถูปารโห   ฯ   อยํ   ตสฺส   ภควโต  อรหโต  สมฺมาสมฺพุทฺธสฺส  ถูโปติ
อานนฺท  พหู  ๓  ชนา  จิตฺตํ  ปสาเทนฺติ  เต  ตตฺถ  จิตฺตํ ปสาเทตฺวา
กายสฺส   เภทา   ปรมฺมรณา   สุคตึ   สคฺคํ   โลกํ   อุปปชฺชนฺติ   อิทํ
โข    อานนฺท    อตฺถวสํ   ปฏิจฺจ   ตถาคโต   อรหํ   สมฺมาสมฺพุทฺโธ
ถูปารโห  ฯ  กิญฺจานนฺท  อตฺถวสํ  ปฏิจฺจ  ปจฺเจกสมฺพุทฺโธ  ถูปารโห  ฯ
อยํ    ตสฺส    ปจฺเจกพุทฺธสฺส   ถูโปติ   อานนฺท   พหู   ชนา   จิตฺตํ
ปสาเทนฺติ   เต   ตตฺถ  จิตฺตํ  ปสาเทตฺวา  กายสฺส  เภทา  ปรมฺมรณา
สุคตึ   สคฺคํ   โลกํ   อุปปชฺชนฺติ   อิทํ   โข  อานนฺท  อตฺถวสํ  ปฏิจฺจ
ปจฺเจกสมฺพุทฺโธ   ถูปารโห   ฯ  กิญฺจานนฺท  อตฺถวสํ  ปฏิจฺจ  ตถาคตสฺส
#๑ โป. ม. ถูปารโหติ ฯ ๒ สี. กตมาจานนฺท ฯ ยุ. กตมญฺจานนฺท ฯ
#อิโต ปรํ อีทิสเมว ฯ ๓ ยุ. พหุชโน ... ปสาเทติ ฯ อิโต ปรํ อีทิสเมว ฯ
