อนุสฺสริสฺสติ     เอวํชจฺจา     เต     ภควนฺโต     อเหสุํ     อิติปิ
ฯเปฯ   เอวํวิมุตฺตา   เต   ภควนฺโต   อเหสุํ  อิติปีติ  ฯ  กึ  นุ  โข
อาวุโส   ตถาคตสฺเสว   นุ  โข  เอสา  ธมฺมธาตุ  สุปฺปฏิวิทฺธา  ยสฺสา
ธมฺมธาตุยา    สุปฺปฏิวิทฺธตฺตา   ตถาคโต   อตีเต   พุทฺเธ   ปรินิพฺพุเต
ฉินฺนปปญฺเจ   ฉินฺนวฏุเม   ปริยาทินฺนวฏฺเฏ   สพฺพทุกฺขวีติวตฺเต  ชาติโตปิ
อนุสฺสรติ   นามโตปิ   อนุสฺสรติ   โคตฺตโตปิ  อนุสฺสรติ  อายุปฺปมาณโตปิ
อนุสฺสรติ       สาวกยุคโตปิ       อนุสฺสรติ       สาวกสนฺนิปาตโตปิ
อนุสฺสรติ   เอวํชจฺจา   เต   ภควนฺโต   อเหสุํ   อิติปิ  เอวํนามา  ฯ
เอวํโคตฺตา  ฯ  เอวํสีลา  ฯ  เอวํธมฺมา  ฯ  เอวํปญฺญา ฯ เอวํวิหารี ฯ
เอวํวิมุตฺตา    เต    ภควนฺโต    อเหสุํ    อิติปีติ   อุทาหุ   เทวตา
ตถาคตสฺส   เอตมตฺถํ   อาโรเจสุํ   เยน   ตถาคโต   อตีเต   พุทฺเธ
ปรินิพฺพุเต   ฉินฺนปปญฺเจ   ฉินฺนวฏุเม  ปริยาทินฺนวฏฺเฏ  สพฺพทุกฺขวีติวตฺเต
ชาติโตปิ     อนุสฺสรติ     นามโตปิ     ฯเปฯ     สาวกสนฺนิปาตโตปิ
อนุสฺสรติ   เอวํชจฺจา   เต  ภควนฺโต  อเหสุํ  อิติปิ  เอวํนามา  ฯเปฯ
เอวํวิมุตฺตา   เต   ภควนฺโต   อเหสุํ   อิติปีติ   อยํ  โข  โน  ภนฺเต
อนฺตรากถา  วิปฺปกตา  [๑]  อถ ภควา อนุปฺปตฺโตติ ฯ ตถาคตสฺเสเวสา
ภิกฺขเว   ธมฺมธาตุ   สุปฺปฏิวิทฺธา   ยสฺสา   ธมฺมธาตุยา  สุปฺปฏิวิทฺธตฺตา
ตถาคโต    อตีเต    พุทฺเธ    ปรินิพฺพุเต    ฉินฺนปปญฺเจ   ฉินฺนวฏุเม
ปริยาทินฺนวฏฺเฏ       สพฺพทุกฺขวีติวตฺเต       ชาติโตปิ      อนุสฺสรติ
นามโตปิ   อนุสฺสรติ   โคตฺตโตปิ   อนุสฺสรติ  อายุปฺปมาณโตปิ  อนุสฺสรติ
#๑ ม. โหติ ฯ
