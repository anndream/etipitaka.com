ติฏฺเฐยฺย   กปฺปาวเสสํ   วาติ   เอวมฺปิ  โข  ตฺวํ  อานนฺท  ตถาคเตน
โอฬาริเก  นิมิตฺเต  กยิรมาเน  โอฬาริเก  โอภาเส  กยิรมาเน นาสกฺขิ
ปฏิวิชฺฌิตุํ   น   ตถาคตํ   ยาจิ   ติฏฺฐตุ   [๑]  ภควา  กปฺปํ  ติฏฺฐตุ
สุคโต    กปฺปํ    พหุชนหิตาย   พหุชนสุขาย   โลกานุกมฺปาย   อตฺถาย
หิตาย    สุขาย    เทวมนุสฺสานนฺติ    สเจ   ตฺวํ   อานนฺท   ตถาคตํ
ยาเจยฺยาสิ   เทฺว   ว   เต   วาจา   ตถาคโต   ปฏิกฺขิเปยฺย   อถ
ตติยกํ   อธิวาเสยฺย   ตสฺมาติหานนฺท   ตุเยฺหเวตํ   ทุกฺกฏํ   ตุเยฺหเวตํ
อปรทฺธํ ฯ
     [๑๐๔]   เอกมิทาหํ   อานนฺท  สมยํ  ตตฺเถว  ราชคเห  วิหรามิ
โคตมนิโคฺรเธ  ๒  ฯเปฯ  ตตฺเถว  ราชคเห  วิหรามิ  โจรปฺปปาเต ฯ
ตตฺเถว  ราชคเห  วิหรามิ  เวภารปสฺเส  สตฺตปณฺณคุหายํ  ๓ ฯ ตตฺเถว
ราชคเห   วิหรามิ   อิสิคิลิปสฺเส   กาฬสิลายํ   ฯ   ตตฺเถว  ราชคเห
วิหรามิ   สีตวเน   สปฺปโสณฺฑิกปพฺภาเร  ฯ  ตตฺเถว  ราชคเห  วิหรามิ
ตโปทาราเม  ฯ  ตตฺเถว  ราชคเห  วิหรามิ  เวฬุวเน กลนฺทกนิวาเป ฯ
ตตฺเถว  ราชคเห  วิหรามิ  ชีวกมฺพวเน  ฯ  ตตฺเถว  ราชคเห  วิหรามิ
มทฺทกุจฺฉิสฺมึ   มิคทาเย   ฯ   ตตฺราปิ   โข  ตาหํ  อานนฺท  อามนฺเตสึ
รมณียํ    อานนฺท    ราชคหํ   รมณีโย   คิชฺฌกูโฏ   ปพฺพโต   รมณีโย
โคตมนิโคฺรโธ     รมณีโย    โจรปฺปปาโต    รมณียา    เวภารปสฺเส
สตฺตปณฺณคุหา    รมณียา    อิสิคิลิปสฺเส   กาฬสิลา   รมณีโย   สีตวเน
สปฺปโสณฺฑิกปพฺภาโร        รมณีโย       ตโปทาราโม       รมณีโย
#๑ ม. ภนฺเต ฯ ๒ ยุ. นิโครฺธาราเม ฯ ๓ ม. ยุ. สตฺตปณฺญีคุหายํ ฯ อิโต ปรํ
#อีทิสเมว ฯ
