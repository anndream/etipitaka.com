วิญฺเญยฺยํ   สทฺทํ      เสวโต     ฯเปฯ     ฆานวิญฺเญยฺยํ     คนฺธํ     เสวโต
ฯเปฯ     ชิวฺหาวิญฺเญยฺยํ    รสํ    เสวโต    ฯเปฯ    กายวิญฺเญยฺยํ
โผฏฺฐพฺพํ   เสวโต   ฯเปฯ   มโนวิญฺเญยฺยํ   ธมฺมํ   เสวโต   อกุสลา
ธมฺมา     อภิวฑฺฒนฺติ     กุสลา    ธมฺมา    ปริหายนฺตติ    เอวรูโป
มโนวิญฺเญยฺโย   ธมฺโม   น   เสวิตพฺโพ   ฯ   ยถารูปญฺจ  โข  ภนฺเต
มโนวิญฺเญยฺยํ   ธมฺมํ   เสวโต   อกุสลา   ธมฺมา   ปริหายนฺติ   กุสลา
ธมฺมา   อภิวฑฺฒนฺตีติ   เอวรูโป   มโนวิญฺเญยฺโย  ธมฺโม  เสวิตพฺโพ  ฯ
อิมสฺส  โข  อหํ  ภนฺเต  ภควตา  สงฺขิตฺเตน  ภาสิตสฺส  เอวํ วิตฺถาเรน
อตฺถํ   อาชานนฺโต   ติณฺณา   เมตฺถ   กงฺขา  วิคตา  กถํกถา  ภควโต
ปญฺหาเวยฺยากรณํ สุตฺวาติ ฯ
     [๒๖๐]  อิติห  สกฺโก  เทวานมินฺโท  ภควโต  ภาสิตํ  อภินนฺทิตฺวา
อนุโมทิตฺวา   ภควนฺตํ   อุตฺตรึ   ปญฺหํ   อปุจฺฉิ   สพฺเพ   ว   นุ  โข
มาริส    สมณพฺราหฺมณา    เอกนฺตวาทา   เอกนฺตสีลา   เอกนฺตจฺฉนฺทา
เอกนฺตอชฺโฌสานาติ   ฯ   น   โข  เทวานมินฺท  สพฺเพ  สมณพฺราหฺมณา
เอกนฺตวาทา    เอกนฺตสีลา   เอกนฺตจฺฉนฺทา   เอกนฺตอชฺโฌสานาติ   ฯ
กสฺมา    ปน    มาริส    น   สพฺเพ   สมณพฺราหฺมณา   เอกนฺตวาทา
เอกนฺตสีลา  เอกนฺตจฺฉนฺทา  เอกนฺตอชฺโฌสานาติ  ฯ อเนกธาตุ นานา-
ธาตุ  โข    เทวานมินฺท    โลโก    ตสฺมึ    อเนกธาตุมฺหิ    นานาธาตุมฺหิ
โลเก   ยํ   ยเทว   สตฺตา   ธาตุํ   อภินิวิสนฺติ   ตํ  ตเทว  ถามสา
ปรามาสา    อภินิวิสฺส    โวหรนฺติ    อิทเมว    สจฺจํ    โมฆมญฺญนฺติ
