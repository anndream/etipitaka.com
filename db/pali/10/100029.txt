วิปสฺสี   กุมาโร  รชฺชํ  กาเรยฺย  ยถา  วิปสฺสี  กุมาโร  น  อคารสฺมา
อนคาริยํ   ปพฺพเชยฺย   ยถา   เนมิตฺตานํ   พฺราหฺมณานํ   มิจฺฉา  อสฺส
วจนํ  ๑  ฯ  ตตฺร  สุทํ  ภิกฺขเว วิปสฺสี กุมาโร ปญฺจกามคุเณหิ สมปฺปิโต
สมงฺคิภูโต ปริจาเรติ ฯเปฯ
     [๓๖]  อทฺทสา  โข  ภิกฺขเว  วิปสฺสี  กุมาโร อุยฺยานภูมึ นิยฺยนฺโต
มหาชนกายํ   สนฺนิปติตํ   นานารตฺตานญฺจ   ทุสฺสานํ   วิลาตํ   กยิรมานํ
ทิสฺวา  สารถึ  อามนฺเตสิ  กึ  นุ  โข  โส  สมฺม  สารถิ  มหาชนกาโย
สนฺนิปติโต   นานารตฺตานญฺจ   ทุสฺสานํ  วิลาตํ  กริยตีติ  ฯ  เอโส  โข
เทว  กาลกโต  นามาติ  ฯ  เตนหิ  สมฺม  สารถิ  เยน  โส  กาลกโต
เตน  รถํ  เปเสหีติ  ฯ  เอวํ  เทวาติ  โข  ภิกฺขเว  สารถิ  วิปสฺสิสฺส
กุมารสฺส  ปฏิสฺสุตฺวา  เยน  โส  กาลกโต  เยน  รถํ  เปเสสิ  ๒  ฯ
อทฺทสา   โข   ภิกฺขเว  วิปสฺสี  กุมาโร  เปตํ  กาลกตํ  ทิสฺวา  สารถึ
อามนฺเตสิ  กึ  ปนายํ  สมฺม  สารถิ  กาลกโต  นามาติ  ฯ  เอโส  โข
เทว  กาลกโต  นาม  นทานิ  ตํ  ทกฺขนฺติ  ๓  มาตา  วา  ปิตา  วา
อญฺเญ  วา  ญาติสาโลหิตา  โสปิ  น  ทกฺขิสฺสติ  มาตรํ  วา  ปิตรํ  วา
อญฺเญ   วา   ญาติสาโลหิเตติ   ฯ   กึ   ปน   สมฺม   สารถิ   อหํปิ
มรณธมฺโม  มรณํ  อนตีโต  มํปิ  น  ทกฺขนฺติ  ๔  เทโว  วา  เทวี วา
อญฺเญ  วา  ญาติสาโลหิตา  อหํปิ  น  ทกฺขิสฺสามิ  เทวํ  วา  เทวึ  วา
อญฺเญ   วา   ญาติสาโลหิเตติ   ฯ   ตฺวญฺจ   เทว  มยญฺจมฺหา  สพฺเพ
มรณธมฺมา   มรณํ   อนตีตา   ตํปิ  น  ทกฺขนฺติ  เทโว  วา  เทวี  วา
#๑ โป. ม. วจนนฺติ ฯ ๒ โป. ยุ. เปเสหีติ ฯ ๓ ยุ. ทกฺขินฺติ ฯ อิโต ปรํ
#อีทิสเมว ฯ ๔ โป. ทกฺขินฺติ ฯ
