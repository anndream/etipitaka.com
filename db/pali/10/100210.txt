สุจิโย  จ  อุณฺหีสญฺจ  ฯ ธมฺเม อานนฺท ปาสาเท จตุราสีติกูฏา-
คารสหสฺสานิ  อเหสุํ  จตุนฺนํ  วณฺณานํ   เอกํ   กูฏาคารํ   โสวณฺณมยํ
เอกํ   รูปิยมยํ   เอกํ   เวฬุริยมยํ   เอกํ   ผลิกมยํ   ฯ  โสวณฺณมเย
กูฏาคาเร    รูปิยมโย   ปลฺลงฺโก   ปญฺญตฺโต   อโหสิ   ฯ   รูปิยมเย
กูฏาคาเร   โสวณฺณมโย   ปลฺลงฺโก   ปญฺญตฺโต  อโหสิ  ฯ  เวฬุริยมเย
กูฏาคาเร     ทนฺตมโย     ปลฺลงฺโก     ปญฺญตฺโต     อโหสิ     ฯ
ผลิกมเย  กูฏาคาเร  มสารคลฺลมโย  ๑  ปลฺลงฺโก  ปญฺญตฺโต  อโหสิ ฯ
โสวณฺณมยสฺส   กูฏาคารสฺส   ทฺวาเร   รูปิยมโย   ตาโล  ฐิโต  อโหสิ
ตสฺส   รูปิยมโย   ขนฺโธ   โสวณฺณมยานิ   ปตฺตานิ   จ  ผลานิ  จ  ฯo
รูปิยมยสฺส   กูฏาคารสฺส   ทฺวาเร   โสวณฺณมโย   ตาโล  ฐิโต  อโหสิ
ตสฺส   โสวณฺณมโย   ขนฺโธ   รูปิยมยานิ   ปตฺตานิ   จ  ผลานิ  จ  ฯ
เวฬุริยมยสฺส   กูฏาคารสฺส   ทฺวาเร   ผลิกมโย   ตาโล  ฐิโต  อโหสิ
ตสฺส   ผลิกมโย   ขนฺโธ   เวฬุริยมยานิ   ปตฺตานิ   จ  ผลานิ  จ  ฯ
ผลิกมยสฺส   กูฏาคารสฺส   ทฺวาเร   เวฬุริยมโย   ตาโล  ฐิโต  อโหสิ
ตสฺส เวฬุริยมโย ขนฺโธ ผลิกมยานิ ปตฺตานิ จ ผลานิ จ ฯ
     [๑๗๘]   อถโข   อานนฺท   รญฺโญ   มหาสุทสฺสนสฺส   เอตทโหสิ
ยนฺนูนาหํ     มหาวิยูหสฺส     กูฏาคารสฺส    ทฺวาเร    สพฺพโสวณฺณมยํ
ตาลวนํ   มาเปยฺยํ   ยตฺถ   ทิวาวิหารํ   นิสีทิสฺสามีติ  ฯ  มาเปสิ  โข
อานนฺท    ราชา   มหาสุทสฺสโน   มหาวิยูหสฺส   กูฏาคารสฺส   ทฺวาเร
สพฺพโสวณฺณมยํ    ตาลวนํ    ยตฺถ    ทิวาวิหารํ    นิสีทิ   ฯ   ธมฺโม
#๑ สี. ม. ยุ. สารมโย ฯ
