     [๒๙๒]   ปุน   จปรํ  ภิกฺขเว  ภิกฺขุ  ธมฺเมสุ  ธมฺมาปสฺสี  วิหรติ
ฉสุ    อชฺฌตฺติกพาหิเรสุ    อายตเนสุ    ฯ   กถญฺจ   ภิกฺขเว   ภิกฺขุ
ธมฺเมสุ   ธมฺมานุปสฺสี   วิหรติ   ฉสุ   อชฺฌตฺติกพาหิเรสุ  อายตเนสุ  ฯ
อิธ   ภิกฺขเว   ภิกฺขุ   จกฺขุญฺจ   ปชานาติ   รูเป  จ  ปชานาติ  ยญฺจ
ตทุภยํ   ปฏิจฺจ   อุปฺปชฺชติ   สญฺโญชนํ   ๑  ตญฺจ  ปชานาติ  ยถา  จ
อนุปฺปนฺนสฺส     สญฺโญชนสฺส    อุปฺปาโท    โหติ    ตญฺจ    ปชานาติ
ยถา   จ   อุปฺปนฺนสฺส   สญฺโญชนสฺส   ปหานํ   โหติ   ตญฺจ  ปชานาติ
ยถา   จ   ปหีนสฺส   สญฺโญชนสฺส   อายตึ   อนุปฺปาโท   โหติ   ตญฺจ
ปชานาติ   ฯ   โสตญฺจ   ปชานาติ   สทฺเท  จ  ปชานาติ  ฯ  ฆานญฺจ
ปชานาติ   คนฺเธ   จ   ปชานาติ   ฯ   ชิวฺหญฺจ   ปชานาติ  รเส  จ
ปชานาติ    ฯ   กายญฺจ   ปชานาติ   โผฏฺฐพฺเพ   จ   ปชานาติ   ฯ
มนญฺจ    ปชานาติ    ธมฺเม   จ   ปชานาติ   ยญฺจ   ตทุภยํ   ปฏิจฺจ
อุปฺปชฺชติ    สญฺโญชนํ    ตญฺจ    ปชานาติ    ยถา   จ   อนุปฺปนฺนสฺส
สญฺโญชนสฺส     อุปฺปาโท    โหติ    ตญฺจ    ปชานาติ    ยถา    จ
อุปฺปนฺนสฺส   สญฺโญชนสฺส   ปหานํ   โหติ   ตญฺจ   ปชานาติ   ยถา  จ
ปหีนสฺส   สญฺโญชนสฺส   อายตึ   อนุปฺปาโท   โหติ  ตญฺจ  ปชานาติ  จ
อิติ   อชฺฌตฺตํ  วา  ธมฺเมสุ  ธมฺมานุปสฺสี  วิหรติ  พหิทฺธา  วา  ธมฺเมสุ
ธมฺมานุปสฺสี    วิหรติ    อชฺฌตฺตพหิทฺธา    วา   ธมฺเมสุ   ธมฺมานุปสฺสี
วิหรติ    สมุทยธมฺมานุปสฺสี    วา    ธมฺเมสุ   วิหรติ   วยธมฺมานุปสฺสี
วา   ธมฺเมสุ   วิหรติ   สมุทยวยธมฺมานุปสฺสี   วา  ธมฺเมสุ  วิหรติ  ฯ
#๑ ม. สํโญชนํ ฯ เอวมุปริปิ ฯ
