เจ  ๑  โอสรนฺติ  วินเย เจ ๒ สนฺทิสฺสนฺติ ฯ นิฏฺฐเมตฺถ คนฺตพฺพํ อทฺธา
อิทํ   ตสฺส   ภควโต   วจนํ   อิมสฺส   จ   ภิกฺขุโน   สุคหิตนฺติ   อิทํ
ภิกฺขเว ปฐมํ มหาปเทสํ ธาเรยฺยาถ ฯ
     [๑๑๔]   อิธ  ปน  ภิกฺขเว  ภิกฺขุ  เอวํ  วเทยฺย  อมุกสฺมึ  นาม
อาวาเส   สงฺโฆ   วิหรติ   สเถโร   สปาโมกฺโข  ตสฺส  เม  สงฺฆสฺส
สมฺมุขา   สุตํ   สมฺมุขา   ปฏิคฺคหิตํ   อยํ   ธมฺโม   อยํ   วินโย  อิทํ
สตฺถุ   สาสนนฺติ   ตสฺส   ภิกฺขเว   ภิกฺขุโน  ภาสิตํ  เนว  อภินนฺทิตพฺพํ
นปฺปฏิกฺโกสิตพฺพํ     ฯ     อนภินนฺทิตฺวา     อปฺปฏิกฺโกสิตฺวา     ตานิ
ปทพฺยญฺชนานิ   สาธุกํ   อุคฺคเหตฺวา   สุตฺเต   โอสาเรตพฺพานิ   วินเย
สนฺทสฺเสตพฺพานิ    ฯ   ตานิ   เจ   สุตฺเต   โอสาริยมานานิ   วินเย
สนฺทสฺสิยมานานิ  น  เจว  สุตฺเต  โอสรนฺติ  น  จ  วินเย สนฺทิสฺสนฺติ ฯ
นิฏฺฐเมตฺถ   คนฺตพฺพํ  อทฺธา  อิทํ  น  เจว  ตสฺส  ภควโต  วจนํ  ตสฺส
จ   ภิกฺขุสงฺฆสฺส   ทุคฺคหิตนฺติ   อิติ   เหตํ   ภิกฺขเว   ฉฑฺเฑยฺยาถ  ฯ
ตานิ   เจ   สุตฺเต   โอสาริยมานานิ   วินเย  สนฺทสฺสิยมานานิ  สุตฺเต
เจ  ๓  โอสรนฺติ  วินเย  จ  สนฺทิสฺสนฺติ  ฯ  นิฏฺฐเมตฺถ คนฺตพฺพํ อทฺธา
อิทํ    ตสฺส   ภควโต   วจนํ   ตสฺส   จ   สงฺฆสฺส   สุคหิตนฺติ   อิทํ
ภิกฺขเว ทุติยํ มหาปเทสํ ธาเรยฺยาถ ฯ
     [๑๑๕]   อิธ  ปน  ภิกฺขเว  ภิกฺขุ  เอวํ  วเทยฺย  อมุกสฺมึ  นาม
อาวาเส   สมฺพหุลา   เถรา   ภิกฺขู   วิหรนฺติ   พหุสฺสุตา  อาคตาคมา
ธมฺมธรา   วินยธรา   มาติกาธรา   เตสํ   เม  เถรานํ  สมฺมุขา  สุตํ
#๑-๒-๓ ม. ยุ. เจว ... จ ฯ
