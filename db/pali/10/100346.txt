อุปาทิเสเส  อนาคามิตา  ฯ  ติฏฺฐนฺตุ  ภิกฺขเว  สตฺต  มาสานิ  ฯ โย หิ
โกจิ  ภิกฺขเว  อิเม  จตฺตาโร  สติปฏฺฐาเน  เอวํ ภาเวยฺย ฉ มาสานิ ฯ
ปญฺจ   มาสานิ   ฯ   จตฺตาริ   มาสานิ   ฯ   ตีณิ  มาสานิ  ฯ  เทฺว
มาสานิ   ฯ   เอกํ   มาสํ  ฯ  อทฺธมาสํ  ๑  ฯเปฯ  ติฏฺฐตุ  ภิกฺขเว
อทฺธมาโส   ฯ   โย   หิ  โกจิ  ภิกฺขเว  อิเม  จตฺตาโร  สติปฏฺฐาเน
เอวํ    ภาเวยฺย    สตฺตาหํ   ตสฺส   ทฺวินฺนํ   ผลานํ   อญฺญตรํ   ผลํ
ปาฏิกงฺขํ  ทิฏฺเฐ  ว  ธมฺเม อญฺญา สติ วา อุปาทิเสเส อนาคามิตา ๒ ฯ
เอกายโน   อยํ   ภิกฺขเว   มคฺโค   สตฺตานํ  วิสุทฺธิยา  โสกปริเทวานํ
สมติกฺกมาย     ทุกฺขโทมนสฺสานํ    อตฺถงฺคมาย    ญายสฺส    อธิคมาย
นิพฺพานสฺส    สจฺฉิกิริยาย   ยทิทํ   จตฺตาโร   สติปฏฺฐานาติ   ฯ   อิติ
ยนฺตํ   วุตฺตํ   อิทเมตํ   ปฏิจฺจ   วุตฺตนฺติ   ฯ   อิทมโวจ   ภควา  ฯ
อตฺตมนา เต ภิกฺขู ภควโต ภาสิตํ อภินนฺทุนฺติ ฯ
               มหาสติปฏฺฐานสุตฺตํ นิฏฺฐิตํ นวมํ ฯ
                  ____________________
#๑ ม. อฑฺฒมาสํ ฯ ๒ ม. อนาคามิตาติ ฯ
