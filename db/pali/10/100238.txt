นิสินฺนา   โหนฺติ   อิทํ   เนสํ   โหติ   อาสนสฺมึ  อถ  ปจฺฉา  อมฺหากํ
อาสนํ   โหติ   เย   เต   ภนฺเต  เทวา  ภควติ  พฺรหฺมจริยํ  จริตฺวา
อธุนูปปนฺนา   ตาวตึสกายํ   เต   อญฺเญ  เทเว  อติวิโรเจนฺติ  วณฺเณน
เจว  ยสสา  จ  เตน  สุทํ  ภนฺเต  เทวา  ตาวตึสา  อตฺตมนา  โหนฺติ
ปมุทิตา    ปีติโสมนสฺสชาตา   ทิพฺพา   วต   โภ   กายา   ปริปูเรนฺติ
หายนฺติ   อสุรกายาติ   อถโข   ภนฺเต   สกฺโก  เทวานมินฺโท  เทวานํ
ตาวตึสานํ สมฺปสาทํ วิทิตฺวา อิมาหิ คาถาหิ อนุโมทิ
     [๑๙๓] โมทนฺติ วต โภ เทวา       ตาวตึสา สหินฺทกา
           ตถาคตํ นมสฺสนฺตา          ธมฺมสฺส จ สุธมฺมตํ ฯ
           นเว ๒ ว เทเว ปสฺสนฺตา   วณฺณวนฺเต ยสสฺสิโน ๓
           สุคตสฺมึ พฺรหฺมจริยํ          จริตฺวาน อิธาคเต ฯ
           เต อญฺเญ อติโรจนฺติ        วณฺเณน ยสสายุนา
           สาวกา ภูริปญฺญสฺส          วิเสสุปคตา อิธ ฯ
           อิทํ ทิสฺวาน นนฺทนฺติ         ตาวตึสา สหินฺทกา
           ตถาคตํ นมสฺสนฺตา          ธมฺมสฺส จ สุธมฺมตนฺติ ฯ
     [๑๙๔]   เตน  สุทํ  ภนฺเต  เทวา  ตาวตึสา  ภิยฺโยโส  มตฺตาย
อตฺตมนา    โหนฺติ    ปมุทิตา   ปีติโสมนสฺสชาตา   ทิพฺพา   วต   โภ
กายา   ปริปูเรนฺติ   หายนฺติ   อสุรกายาติ   อถโข  ภนฺเต  เยนตฺเถน
เทวา   ตาวตึสา   สุธมฺมายํ   สภายํ   สนฺนิสินฺนา   โหนฺติ  สนฺนิปติตา
ตํ  อตฺถํ  จินฺตยิตฺวา  ตํ  อตฺถํ  มนฺตยิตฺวา  วุตฺตวจนาปิ  ตํ ๔ จตฺตาโร
#๑ ม. ยุ. อติโรจนฺติ ฯ ๒ ม. นเว เทเว จ ปสฺสนฺตา ฯ ๓ ม. ยสสฺสิเน ฯ
#อิโต ปรํ อีทิสเมว ฯ ๔ ม. วุตฺตวจนาปิตํ ฯ
