เสยฺยถีทํ   ปูรโณ   กสฺสโป  มกฺขลิ  โคสาโล  อชิโต  เกสกมฺพโล  ๑
ปกุโธ   กจฺจายโน   สญฺชโย   เวลฏฺฐปุตฺโต   ๒  นิคณฺโฐ  นาฏปุตฺโต
สพฺเพ  เต  สกาย  ปฏิญฺญาย  อพฺภญฺญึสุ  สพฺเพ  ๓  ปน  น  อพฺภญฺญึสุฌ
อุทาหุ    เอกจฺเจ    น    อพฺภญฺญึสูติ   ฯ   อลํ   สุภทฺท   ติฏฺฐเตตํ
สพฺเพ  เต  สกาย  ปฏิญฺญาย  อพฺภญฺญึสุ  สพฺเพ  ๔  ปน  น  อพฺภญฺญึสุ
อุทาหุ    เอกจฺเจ   อพฺภญฺญึสุ   เอกจฺเจ   น   อพฺภญฺญึสูติ   ธมฺมนฺเต
สุภทฺท   เทสิสฺสามิ   ตํ   สุณาหิ   สาธุกํ   มนสิกโรหิ  ภาสิสฺสามีติ  ฯ
เอวํ   ภนฺเตติ   โข   สุภทฺโท   ปริพฺพาชโก   ภควโต  ปจฺจสฺโสสิ  ฯ
ภควา   เอตทโวจ   ยสฺมึ   โข  สุภทฺท  ธมฺมวินเย  อริโย  อฏฺฐงฺคิโก
มคฺโค    น    อุปลพฺภติ    สมโณปิ   ตตฺถ   น   อุปลพฺภติ   ทุติโยปิ
ตตฺถ   สมโณ   น   อุปลพฺภติ   ตติโยปิ   ตตฺถ  สมโณปิ  น  อุปลพฺภติ
จตุตฺโถปิ    ตตฺถ    สมโณ    น   อุปลพฺภติ   ยสฺมิญฺจ   โข   สุภทฺท
ธมฺมวินเย   อริโย   อฏฺฐงฺคิโก   มคฺโค   อุปลพฺภติ    สมโณปิ   ตตฺถ
อุปลพฺภติ    ทุติโยปิ    ตตฺถ    สมโณ    อุปลพฺภติ    ตติโยปิ   ตตฺถ
สมโณ    อุปลพฺภติ    จตุตฺโถปิ    ตตฺถ    สมโณ   อุปลพฺภติ   อิมสฺมึ
โข    สุภทฺท    ธมฺมวินเย    อริโย   อฏฺฐงฺคิโก   มคฺโค   อุปลพฺภติ
อิเธว   สุภทฺท   สมโณ   อิธ   ทุติโย   สมโณ   อิธ   ตติโย  สมโณ
อิธ    จตุตฺโถ    สมโณ    สุญฺญา    ปรปฺปวาทา   สมเณภิ   อญฺเญหิ
#๑ สี. ยุ. เกสกมฺพลี ฯ ๒ สี. ยุ. เวลฏฺฐิปุตฺโต ฯ ๓-๔ ม. ยุ. สพฺเพว ฯ
