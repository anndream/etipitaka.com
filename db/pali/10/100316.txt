อิมํ   โข   เม  ปริเยสนํ  เสวโต  อกุสลา  ธมฺมา  ปริหายนฺติ  กุสลา
ธมฺมา   อภิวฑฺฒนฺตีติ   เอวรูปา   ปริเยสนา   เสวิตพฺพา  ฯ  ปริเยสนํ
จาหํ   เทวานมินฺท   ทุวิเธน   วทามิ   เสวิตพฺพํปิ   อเสวิตพฺพํปีติ   ฯ
อิติ   ยนฺตํ   วุตฺตํ   อิทเมตํ   ปฏิจฺจ   วุตฺตํ   ฯ   เอวํปฏิปนฺโน  โข
เทวานมินฺท ภิกฺขุ ปาติโมกฺขสํวราย ปฏิปนฺโน โหตีติ ฯ
     [๒๕๙]  กถํปฏิปนฺโน  ปน  มาริส  ภิกฺขุ  อินฺทฺริยสํวราย  ปฏิปนฺโน
โหตีติ   ฯ   จกฺขุวิญฺเญยฺยํ   รูปํ   จาหํ   เทวานมินฺท  ทุวิเธน  วทามิ
เสวิตพฺพํปิ   อเสวิตพฺพํปิ   ฯ   โสตวิญฺเญยฺยํ   สทฺทํ  จาหํ  เทวานมินฺท
ทุวิเธน   วทามิ   เสวิตพฺพํปิ   อเสวิตพฺพํปิ   ฯ   ฆานวิญฺเญยฺยํ   คนฺธํ
จาหํ  เทวานมินฺท  ทุวิเธน วทามิ เสวิตพฺพํปิ อเสวิตพฺพํปิ ฯ ชิวฺหาวิญฺเญยฺยํ
รสํ     จาหํ     เทวานมินฺท     ฯเปฯ    กายวิญฺเญยฺยํ    โผฏฺฐพฺพํ
จาหํ   เทวานมินฺท   ฯเปฯ   มโนวิญฺเญยฺยํ   ธมฺมํ   จาหํ  เทวานมินฺท
ทุวิเธน   วทามิ   เสวิตพฺพํปิ   อเสวิตพฺพํปีติ   ฯ  เอวํ  วุตฺเต  สกฺโก
เทวานมินฺโท   ภควนฺตํ   เอตทโวจ   อิมสฺส  โข  อหํ  ภนฺเต  ภควตา
สงฺขิตฺเตน   ภาสิตสฺส   เอวํ   วิตฺถาเรน   อตฺถํ   อาชานามิ  ยถารูปํ
ภนฺเต    จกฺขุวิญฺเญยฺยํ   รูปํ   เสวโต   อกุสลา   ธมฺมา   อภิวฑฺฒนฺติ
กุสลา    ธมฺมา    ปริหายนฺตีติ    เอวรูปํ    จกฺขุวิญฺเญยฺยํ   รูปํ   น
เสวิตพฺพํ   ฯ   ยถารูปญฺจ   โข   ภนฺเต   จกฺขุวิญฺเญยฺยํ  รูปํ  เสวโต
อกุสลา   ธมฺมา   ปริหายนฺติ   กุสลา   ธมฺมา   อภิวฑฺฒนฺตีติ   เอวรูปํ
จกฺขุวิญฺเญยฺยํ   รูปํ  เสวิตพฺพํ  ฯ  ยถารูปญฺจ  โข  ภนฺเต  โสต-
