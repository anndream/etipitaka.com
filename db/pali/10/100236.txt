ปาตุรโหสิ    ทุติยมฺปิ    สทฺทมนุสฺสาเวสิ    พิมฺพิสาโร    อหํ   ภควา
พิมฺพิสาโร   อหํ   สุคต   อิทํ   สตฺตมํ   โข  อหํ  ภนฺเต  เวสฺสวณสฺส
มหาราชสฺส    สหพฺยตํ    อุปปชฺชามิ    โส   อิโต   จุโต   มนุสฺเสสุ
ราชา ภวิตุํ ปโหมิ ๑
     [๑๙๒] อิโต สตฺต ตโต สตฺต      สํสรามิ ๒ จตุทฺทส
           นิวาสมภิชานามิ          ยตฺถ เม วุสิตํ ปุเร ฯ
ทีฆรตฺตํ   โข   อหํ   ภนฺเต   อวินิปาโต  อวินิปาตํ  สญฺชานามิ  อาสา
จ   ปน   เม   สนฺติฏฺฐติ  สกทาคามิตายาติ  ฯ  อจฺฉริยมิทํ  อายสฺมโต
ชนวสภสฺส    ยกฺขสฺส    อพฺภูตมิทํ    อายสฺมโต   ชนวสภสฺส   ยกฺขสฺส
ทีฆรตฺตํ    โข    อหํ    ภนฺเต   อวินิปาโต   อวินิปาตํ   สญฺชานามีติ
ปเวเทสิ  ๓  อาสา  จ  ปน  เม  สนฺติฏฺฐติ สกทาคามิตายาติ ปเวเทสิ
กุโตนิทานํ   ปนายสฺมา   ชนวสโภ   ยกฺโข   เอวรูปํ  อุฬารวิเสสาธิคมํ
สญฺชานาตีติ   ฯ   น   อญฺญตฺร   ภควา   ตว   สาสนา   น  อญฺญตฺร
สุคต   ตว   สาสนา   ยทคฺเค   อหํ   ภนฺเต  ภควติ  เอกนฺตโต  ๔
อภิปฺปสนฺโน   ตทคฺเค   อหํ   ภนฺเต   ทีฆรตฺตํ   อวินิปาโต   อวินิปาตํ
สญฺชานามิ   อาสา   จ   ปน   เม   สนฺติฏฺฐติ  สกทาคามิตาย  อิธาหํ
ภนฺเต   เวสฺสวเณน   มหาราเชน   เปสิโต   วิรูฬฺหกสฺส   มหาราชสฺส
สนฺติเก    เกนจิเทว    กรณีเยน    อทฺทสํ    ภควนฺตํ   อนฺตรามคฺเค
#๑ สี. ตโต จุโต มนุสฺสา ราชา อมนุสฺสา ราชา ทิวิ โหมิ ฯ ม. ยุ. โส ตโต
#จุโต มนุสฺสราชา ภวิตุํ ปโหมิ ฯ ๒ ม. ยุ. สํสารานิ ฯ ๓ ม. ยุ. จ วเทสิ ฯ
#อิโต ปรํ อีทิสเมว ฯ ๔ สี. ยุ. เอกนฺตคโต ฯ ม. เอกนฺติคโต ฯ
