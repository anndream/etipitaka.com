สมงฺคิภูตสฺส   ปริจารยมานสฺส  ปุนเทว  ตสฺมึ  คูถกูเป  นิมฺมุชฺชิตุกามฺยตา
อสฺสาติ   ฯ   โน   หีทํ   โภ   กสฺสป   ฯ   ตํ   กิสฺส   เหตุ   ฯ
อสุจิ  โภ  กสฺสป  คูถกูโป  อสุจิ  เจว  อสุจิสงฺขาโต  จ  ทุคฺคนฺโธ  จ
ทุคฺคนฺธสงฺขาโต   จ   เชคุจฺโฉ   จ   เชคุจฺฉสงฺขาโต  จ  ปฏิกูโล  จ
ปฏิกูลสงฺขาโต   จาติ   ฯ   เอวเมว   โข  ราชญฺญ  มนุสฺสา  เทวานํ
อสุจิ   เจว   อสุจิสงฺขาตา   จ   ทุคฺคนฺธา   จ   ทุคฺคนฺธสงฺขาตา  จ
เชคุจฺฉา   จ   เชคุจฺฉสงฺขาตา   จ   ปฏิกูลา   จ  ปฏิกูลสงฺขาตา  จ
โยชนสตํ  โข  ราชญฺญ  มนุสฺสคนฺโธ  เทเว  อุพฺพาหติ  ๑  กึ  ปน เต
มิตฺตามจฺจา    ญาติสาโลหิตา   ปาณาติปาตา   ปฏิวิรตา   อทินฺนาทานา
ปฏิวิรตา    กาเมสุ    มิจฺฉาจารา   ปฏิวิรตา   มุสาวาทา   ปฏิวิรตา
ปิสุณาวาจา   ปฏิวิรตา   ผรุสวาจา   ปฏิวิรตา  สมฺผปฺปลาปา  ปฏิวิรตา
อนภิชฺฌาลู   อพฺยาปนฺนจิตฺตา   สมฺมาทิฏฺฐี   กายสฺส   เภทา  ปรมฺมรฌา
สุคตึ   สคฺคํ   โลกํ   อุปปนฺนา   เต  อาคนฺตฺวา  อาโรเจสฺสนฺติ  อิติปิ
อตฺถิ   ปโร   โลโก   อตฺถิ   สตฺตา  โอปปาติกา  อตฺถิ  สุกตทุกฺกฏานํ
กมฺมานํ   ผลํ   วิปาโกติ   อิมินาปิ   โข   เต   ราชญฺญ   ปริยาเยน
เอวํ   โหตุ   อิติปิ   อตฺถิ   ปโร   โลโก  อตฺถิ  สตฺตา  โอปปาติกา
อตฺถิ สุกตทุกฺกฏานํ กมฺมานํ ผลํ วิปาโกติ ฯ
     [๓๐๗]   กิญฺจาปิ   ภวํ   กสฺสโป   เอวมาห   อถโข  เอวมฺเม
เอตฺถ   โหติ   อิติปิ   นตฺถิ   ปโร  โลโก  นตฺถิ  สตฺตา  โอปปาติกาฑ
นตฺถิ  สุกตทุกฺกฏานํ  กมฺมานํ  ผลํ  วิปาโกติ  ฯ  อตฺถิ ปน [๒] ราชญฺญ
#๑ ม. อพฺพาธติ ฯ ๒ ม. โภ ฯ
