วุฑฺฒิเยว   ภิกฺขเว   ภิกฺขูนํ   ปาฏิกงฺขา   โน  ปริหานิ  ฯ  ยาวกีวญฺจ
ภิกฺขเว   อิเม   สตฺต   อปริหานิยา   ธมฺมา   ภิกฺขูสุ  ฐสฺสนฺติ  อิเมสุ
จ   สตฺตสุ   อปริหานิเยสุ   ธมฺเมสุ   ภิกฺขู   สนฺทิสฺสิสฺสนฺติ   วุฑฺฒิเยว
ภิกฺขเว ภิกฺขูนํ ปาฏิกงฺขา โน ปริหานิ ฯ
     [๗๔]  อปเรปิ  โว  ภิกฺขเว  สตฺต อปริหานิเย ธมฺเม เทเสสฺสามิ
ตํ   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข
เต   ภิกฺขู   ภควโต   ปจฺจสฺโสสุํ   ฯ   ภควา  เอตทโวจ  ยาวกีวญฺจ
ภิกฺขเว     ภิกฺขู    อนิจฺจสญฺญํ    ภาเวสฺสนฺติ    ฯเปฯ    อนตฺตสญฺญํ
ภาเวสฺสนฺติ  ฯ  อสุภสญฺญํ  ภาเวสฺสนฺติ  ฯ  อาทีนวสญฺญํ  ภาเวสฺสนฺติ  ฯ
ปหานสญฺญํ   ภาเวสฺสนฺติ   ฯ   วิราคสญฺญํ   ภาเวสฺสนฺติ  ฯ  นิโรธสญฺญํ
ภาเวสฺสนฺติ   วุฑฺฒิเยว   ภิกฺขเว   ภิกฺขูนํ  ปาฏิกงฺขา  โน  ปริหานิ  ฯ
ยาวกีวญฺจ   ภิกฺขเว   อิเม  สตฺต  อปริหานิยา  ธมฺมา  ภิกฺขูสุ  ฐสฺสนฺติ
อิเมสุ    จ    สตฺตสุ   อปริหานิเยสุ   ธมฺเมสุ   ภิกฺขู   สนฺทิสฺสิสฺสนฺติ
วุฑฺฒิเยว ภิกฺขเว ภิกฺขูนํ ปาฏิกงฺขา โน ปริหานิ ฯ
     [๗๕]  อปเรปิ  โว  ภิกฺขเว  ฉ  อปริหานิเย  ธมฺเม เทเสสฺสามิ
ตํ   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข
เต   ภิกฺขู   ภควโต   ปจฺจสฺโสสุํ   ฯ   ภควา  เอตทโวจ  ยาวกีวญฺจ
ภิกฺขเว    ภิกฺขู   เมตฺตํ   กายกมฺมํ   ปจฺจุปฏฺฐเปสฺสนฺติ   สพฺรหฺมจารีสุ
อาวิ   เจว   รโห   จ   วุฑฺฒิเยว   ภิกฺขเว  ภิกฺขูนํ  ปาฏิกงฺขา  โน
ปริหานิ  ฯ  ยาวกีวญฺจ  ภิกฺขเว  ภิกฺขู  เมตฺตํ  วจีกมฺมํ ปจฺจุปฏฺฐ-
