           อหํ วนฺเท มหาวีรํ         พุทฺธมาทิจฺจพนฺธุนํ ฯ
           ยํ กโรมเส ๑ พฺรหฺมุโน    สมํ เทเวหิ มาริส
           ตทชฺช ตุยฺหํ ทสฺสามิ        หนฺท สามํ กโรม เต ฯ
           ตฺวเมว สิวํ ๒ สมฺพุทฺโธ    ตุวํ สตฺถา อนุตฺตโร
           สเทวกสฺมึ โลกสฺมึ         นตฺถิ เต ปฏิปุคฺคโลติ ฯ
     [๒๗๑]   อถโข   สกฺโก   เทวานมินฺโท   ปญฺจสิขํ   คนฺธพฺพปุตฺตํ
อามนฺเตสิ    พหูปกาโร    โข    เมสิ    ตฺวํ   ตาต   ปญฺจสิข   ยํ
ตฺวํ    ภควนฺตํ    ปฐมํ    ปสาเทสิ    ตยา   ตาต   ปฐมํ   ปสาทิตํ
ปจฺฉา    มยํ    ตํ    ภควนฺตํ    ทสฺสนาย    อุปสงฺกมิมฺหา   อรหนฺตํ
สมฺมาสมฺพุทฺธํ    เปตฺติเก   [๓]   ฐาเน   ฐปยิสฺสามิ   คนฺธพฺพราชา
ภวิสฺสสิ   ภทฺทญฺจ  เต  สุริยวจฺฉสํ  ทมฺมิ  สา  หิ  เต  อภิปตฺถิตาติ  ฯ
อถโข   สกฺโก   เทวานมินฺโท   ปาณินา   ปฐวึ   ปรามสิตฺวา  ติกฺขตฺตุํ
อุทานํ อุทาเนสิ
           นโม ตสฺส ภควโต อรหโต สมฺมาสมฺพุทฺธสฺส ฯ
           นโม ตสฺส ภควโต อรหโต สมฺมาสมฺพุทฺธสฺส ฯ
           นโม ตสฺส ภควโต อรหโต สมฺมาสมฺพุทฺธสฺสาติ ฯ
     [๒๗๒]   อิมสฺมิญฺจ   ปน   เวยฺยากรณสฺมึ   ภญฺญมาเน   สกฺกสฺส
เทวานมินฺทสฺส     วิรชํ     วีตมลํ    ธมฺมจกฺขุํ    อุทปาทิ    ยงฺกิญฺจิ
สมุทยธมฺมํ      สพฺพนฺตํ      นิโรธธมฺมนฺติ     อญฺเญสญฺจ     อสีติยา
เทวตาสหสฺสานํ   ฯ   อิติ   เย  สกฺเกน  เทวานมินฺเทน  อชฺฌิฏฺฐปญฺหา
#๑ ม. กโรมสิ ฯ ๒ ม. อสิ ฯ ๓ ม. วา ฯ
