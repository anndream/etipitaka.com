           ปปฺโปติ มจฺโจ อมตํ พฺรหฺมโลกนฺติ ฯ
           หิตฺวา มมตฺตํ มนุเชสุ พฺรเหฺม
           เอโกทิภูโต กรุณาธิมุตฺโต ๑
           นิรามคนฺโธ วิรโต เมถุนสฺมา
           เอตฺถฏฺฐิโต เอตฺถ จ สิกฺขมาโน
           ปปฺโปติ มจฺโจ อมตํ พฺรหฺมโลกนฺติ ฯ
     [๒๒๘]  หิตฺวา  มมตฺตนฺติ  อหํ  ๒ โภโต อาชานามิ ฯ อิเธกจฺโจ
อปฺปํ   วา   โภคกฺขนฺธํ   ปหาย  มหนฺตํ  วา  โภคกฺขนฺธํ  ปหาย  อปฺปํ
วา   ญาติปริวฏฺฏํ   ปหาย   มหนฺตํ  วา  ญาติปริวฏฺฏํ  ปหาย  เกสมสฺสุํ
โอหาเรตฺวา   กาสายานิ   วตฺถานิ  อจฺฉาเทตฺวา  อคารสฺมา  อนคาริยํ
ปพฺพชติ   อิติ   หิตฺวา   มมตฺตํติ   สหํ   ๓   โภโต   อาชานามิ  ฯ
เอโกทิภูโตติ  สหํ  ๔  โภโต  อาชานามิ  ฯ อิเธกจฺโจ วิวิตฺตํ เสนาสนํ
ภชติ    อรญฺญํ   รุกฺขมูลํ   ปพฺพตํ   กนฺทรํ   คิริคุหํ   สุสานํ   วนปตฺถํ
อพฺโภกาสํ  ปลาลปุญฺชํ  ปฏิสลฺลียติ  ๕  อิติ  เอโกทิภูโตติ สหํ ๖ โภโต
อาชานามิ   ฯ   กรุณาธิมุตฺโตติ  สหํ  โภโต  อาชานามิ  ฯ  อิเธกจฺโจ
กรุณาสหคเตน   เจตสา   เอกํ   ทิสํ   ผริตฺวา   วิหรติ   ตถา  ทุติยํ
ตถา   ตติยํ   ตถา   จตุตฺถํ  อิติ  อุทฺธมโธ  ติริยํ  สพฺพธิ  สพฺพตฺตตาย
สพฺพาวนฺตํ    โลกํ    กรุณาสหคเตน    เจตสา   วิปุเลน   มหคฺคเตน
#๑ ม. กรุเณธิมุตฺโต ฯ อิโต ปรํ อีทิสเมว ฯ ๒ สี. ยุ. มมตฺตํตาหํ ฯ ๓ สี.
#ยุ. มมตฺตํตาหํ ฯ ม. มมตฺตนฺติ อหํ ฯ มมตฺตํติปหนฺติ ปน ปาเฐน ภวิตพฺพํ ฯ
#๔ เอโกทิภูโตติปหนฺติ ปาเฐน ภวิตพฺพํ ม. ... อหํ ฯ ยุ. ... จาหํ ฯ ๕ ม. ยุ. อยํ
#ปาโฐ นตฺถิ ฯ ๖ ม. อหํ ฯ ยุ. ปหํ ฯ อิโต ปรํ อีทิสเมว ฯ
