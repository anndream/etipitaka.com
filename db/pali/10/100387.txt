โข    ราชญฺญ   ยญฺโญ   น   มหปฺผโล   โหติ   น   มหานิสํโส   น
มหาชุติโก   น   มหาวิปฺผาโร   ฯ  ยถารูเป  จ  โข  ราชญฺญ  ยญฺเญ
เนว    คาโว   หญฺญนฺติ   น   อเชฬกา   หญฺญนฺติ   น   กุกฺกุฏสูกรา
หญฺญนฺติ  น  วิวิธา  [๑]  ปาณา  สงฺฆาตํ  อาปชฺชนฺติ  ปฏิคฺคาหกา  จ
โหนฺติ    สมฺมาทิฏฺฐี    สมฺมาสงฺกปฺปา    สมฺมาวาจา    สมฺมากมฺมนฺตา
สมฺมาอาชีวา   สมฺมาวายามา   สมฺมาสตี   สมฺมาสมาธี   ฯ   เอวรูโป
โข    ราชญฺญ    ยญฺโญ    มหปฺผโล   โหติ   มหานิสํโส   มหาชุติโก
มหาวิปฺผาโร   ฯ   เสยฺยถาปิ   ราชญฺญ   กสฺสโก   พีชนงฺคลํ  อาทาย
วนํ   ปวิเสยฺย   โส   ตตฺถ   สุกฺเขตฺเต   สุภุมฺเม   สิวิหตขาณุกณฺฏเก
พีชานิ   ปติฏฺฐาเปยฺย   อขณฺฑานิ   อปูตีนิ   อวาตาตปหตานิ   สารทานิ
สุขสยิตานิ   เทโว   จ   กาเลน   กาลํ   สมฺมาธารํ  อนุปฺปเวจฺเฉยฺย
อปิ   นุ   ตานิ   พีชานิ   วุฑฺฒึ  วิรุฬฺหึ  เวปุลฺลํ  อาปชฺเชยฺยุํ  กสฺสโก
วา  วิปุลํ  ผลํ  อธิคจฺเฉยฺยาติ  ฯ  เอวํ  โภ  กสฺสป  ฯ  เอวเมว โข
ราชญฺญ   ยถารูเป   ยญฺเญ   เนว   คาโว   หญฺญนฺติ   น   อเชฬกา
หญฺญนฺติ   น   กุกฺกุฏสูกรา  หญฺญนฺติ  น  วิวิธา  [๒]  ปาณา  สงฺฆาตํ
อาปชฺชนฺติ    ปฏิคฺคาหกา    จ    โหนฺติ   สมฺมาทิฏฺฐี   สมฺมาสงฺกปฺปา
สมฺมาวาจา   สมฺมากมฺมนฺตา   สมฺมาอาชีวา   สมฺมาวายามา   สมฺมาสตี
สมฺมาสมาธี   ฯ   เอวรูโป   โข   ราชญฺญ   ยญฺโญ   มหปฺผโล  โหติ
มหานิสํโส มหาชุติโก มหาวิปฺผาโรติ ฯ
     [๓๒๙]     อถโข    ปายาสิ    ราชญฺโญ    ทานํ    ปฏฺฐเปสิ  สมณ-
#๑-๒ ม. วา ฯ
