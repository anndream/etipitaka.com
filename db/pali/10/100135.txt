อากงฺขมาโน   กปฺปํ   วา   ติฏฺเฐยฺย   กปฺปาวเสสํ   วา   ตถาคตสฺส
โข   อานนฺท   จตฺตาโร   อิทฺธิปาทา   ภาวิตา   พหุลีกตา   ยานีกตา
วตฺถุกตา    อนุฏฺฐิตา   ปริจิตา   สุสมารทฺธา   อากงฺขมาโน   อานนฺท
ตถาคโต   กปฺปํ   วา   ติฏฺเฐยฺย  กปฺปาวเสสํ  วาติ  ฯ  สทฺทหสิ  ตฺวํ
อานนฺทาติ   ฯ   เอวํ   ภนฺเต   ฯ  ตสฺมาติหานนฺท  ตุเยฺหเวตํ  ทุกฺกฏํ
ตุเยฺหเวตํ   อปรทฺธํ   ยํ   ตฺวํ   ตถาคเตน  เอวํ  โอฬาริเก  นิมิตฺเต
กยิรมาเน   โอฬาริเก   โอภาเส   กยิรมาเน   นาสกฺขิ  ปฏิวิชฺฌิตุํ  น
ตถาคตํ   ยาจิ   ติฏฺฐตุ   [๑]   ภควา   กปฺปํ  ติฏฺฐตุ  สุคโต  กปฺปํ
พหุชนหิตาย    พหุชนสุขาย   โลกานุกมฺปาย   อตฺถาย   หิตาย   สุขาย
เทวมนุสฺสานนฺติ   สเจ   ตฺวํ   อานนฺท  ตถาคตํ  ยาเจยฺยาสิ  เทฺว  ว
เต    วาจา    ตถาคโต    ปฏิกฺขิเปยฺย   อถ   ตติยกํ   อธิวาเสยฺย
ตสฺมาติหานนฺท ตุเยฺหเวตํ ทุกฺกฏํ ตุเยฺหเวตํ อปรทฺธํ ฯ
     [๑๐๓]   เอกมิทาหํ  อานนฺท  สมยํ  ราชคเห  วิหรามิ  คิชฺฌกูเฏ
ปพฺพเต    ฯ    ตตฺราปิ   โข   ตาหํ   อานนฺท   อามนฺเตสึ   รมณียํ
อานนฺท   ราชคหํ   รมณีโย   [๒]   คิชฺฌกูโฏ  ปพฺพโต  ยสฺส  กสฺสจิ
อานนฺท   จตฺตาโร   อิทฺธิปาทา  ภาวิตา  พหุลีกตา  ยานีกตา  วตฺถุกตา
อนุฏฺฐิตา    ปริจิตา    สุสมารทฺธา   โส   อากงฺขมาโน   กปฺปํ   วา
ติฏฺเฐยฺย   กปฺปาวเสสํ   วา   ฯ   ตถาคตสฺส  โข  อานนฺท  จตฺตาโร
อิทฺธิปาทา   ภาวิตา   พหุลีกตา  ยานีกตา  วตฺถุกตา  อนุฏฺฐิตา  ปริจิตา
สุสมารทฺธา   โส   ๓   อากงฺขมาโน   อานนฺท  ตถาคโต  กปฺปํ  วา
#๑ ม. ภนฺเต ฯ ๒ ม. อานนฺท ฯ ๓ ยุ. อยํ ปาโฐ นตฺถิ ฯ
