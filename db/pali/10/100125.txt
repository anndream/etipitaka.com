ภควโตติ   ฯ   เอวํ   วุตฺเต   ภควา   มารํ   ปาปิมนฺตํ   เอตทโวจ
อปฺโปสฺสุกฺโก   ตฺวํ   ปาปิม   โหหิ   น   จิรํ   ตถาคตสฺส  ปรินิพฺพานํ
ภวิสฺสติ   อิโต  ติณฺณํ  มาสานํ  อจฺจเยน  ตถาคโต  ปรินิพฺพายิสฺสตีติ  ฯ
อถโข    ภควา    ปาวาลเจติเย    สโต    สมฺปชาโน   อายุสงฺขารํ
โอสฺสชฺชิ  ๑  ฯ  โอสฺสฏฺเฐ  จ ภควตา ๒ อายุสงฺขาเร มหา ภูมิจาโล
อโหสิ  ภึสนโก  โลมหํโส  ๓  เทวทุนฺทภิโย  จ  ผลึสุ  ฯ อถโข ภควา
เอตมตฺถํ วิทิตฺวา ตายํ เวลายํ อิมํ อุทานํ อุทาเนสิ
     [๙๖] ตุลมตุลญฺจ สมฺภวํ
          ภวสงฺขารมวสฺสชฺชิ มุนิ
          อชฺฌตฺตรโต สมาหิโต
          อภินฺทิ ๔ กวจมิวตฺตสมฺภวนฺติ ฯ
     [๙๗]   อถโข   อายสฺมโต  อานนฺทสฺส  เอตทโหสิ  อจฺฉริยํ  วต
โภ   อพฺภูตํ   วต   โภ   มหา   วตายํ   ภูมิจาโล   สุมหา   วตายํ
ภูมิจาโล  ภึสนโก  โลมหํโส  ๕  เทวทุนฺทภิโย  ๖  จ ผลึสุ โก นุ โข
เหตุ   โก   ปจฺจโย   มหโต   ภูมิจาลสฺส   ปาตุภาวายาติ  ฯ  อถโข
อายสฺมา    อานนฺโท    เยน    ภควา    เตนุปสงฺกมิ   อุปสงฺกมิตฺวา
ภควนฺตํ   อภิวาเทตฺวา   เอกมนฺตํ   นิสีทิ   ฯ  เอกมนฺตํ  นิสินฺโน  โข
อายสฺมา   อานนฺโท   ภควนฺตํ   เอตทโวจ   อจฺฉริยํ   ภนฺเต   อพฺภูตํ
ภนฺเต    มหา   วตายํ   ภนฺเต   ภูมิจาโล   สุมหา   วตายํ   ภนฺเต
ภูมิจาโล   ภึสนโก   โลมหํโส   เทวทุนฺทภิโย   จ  ผลึสุ  โก  นุ  โข
#๑ ม. ยุ. โอสฺสชิ ฯ ๒ ยุ. ภควโต ฯ ๓ ม. สโลมหํโส ฯ ๔ ยุ. อภิท ฯ
#๕ ม ยุ. สโลมหํโส ฯ อิโต ปรํ อีทิสเมว ฯ ๖ ม. ยุ. เทวทุนฺทุภิโย ฯ อิโต ปรํ
#อีทิสเมว ฯ
