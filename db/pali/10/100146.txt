สมฺมุขา   ปฏิคฺคหิตํ   อยํ   ธมฺโม   อยํ   วินโย  อิทํ  สตฺถุ  สาสนนฺติ
ตสฺส    ภิกฺขเว   ภิกฺขุโน   ภาสิตํ   เนว   อภินนฺทิตพฺพํ   ฯเปฯ   น
วินเย   สนฺทิสฺสนฺติ   ฯ   นิฏฺฐเมตฺถ   คนฺตพฺพํ   อทฺธา  อิทํ  น  เจว
ตสฺส    ภควโต   วจนํ   เตสญฺจ   เถรานํ   ทุคฺคหิตนฺติ   อิติ   เหตํ
ภิกฺขเว   ฉฑฺเฑยฺยาถ   ฯ   ตานิ  เจ  สุตฺเต  โอสาริยมานานิ  ฯเปฯ
วินเย    สนฺทิสฺสนฺติ   ฯ   นิฏฺฐเมตฺถ   คนฺตพฺพํ   อทฺธา   อิทํ   ตสฺส
ภควโต   วจนํ   เตสญฺจ   เถรานํ   สุคหิตนฺติ   อิทํ   ภิกฺขเว   ตติยํ
มหาปเทสํ ธาเรยฺยาถ ฯ
     [๑๑๖]   อิธ  ปน  ภิกฺขเว  ภิกฺขุ  เอวํ  วเทยฺย  อมุกสฺมึ  นาม
อาวาเส  [๑]  เถโร  ภิกฺขุ  วิหรติ  พหุสฺสุโต  อาคตาคโม  ธมฺมธโร
วินยธโร   มาติกาธโร   ตสฺส   เม   เถรสฺส   สมฺมุขา  สุตํ  สมฺมุขา
ปฏิคฺคหิตํ   อยํ   ธมฺโม   อยํ   วินโย   อิทํ   สตฺถุ   สาสนนฺติ  ตสฺส
ภิกฺขเว   ภิกฺขุโน   ภาสิตํ   เนว   อภินนฺทิตพฺพํ   นปฺปฏิกฺโกสิตพฺพํ   ฯ
อนภินนฺทิตฺวา   อปฺปฏิกฺโกสิตฺวา  ตานิ  ปทพฺยญฺชนานิ  สาธุกํ  อุคฺคเหตฺวา
สุตฺเต  โอสาเรตพฺพานิ  วินเย  สนฺทสฺสิตพฺพานิ  ๒  ฯ  ตานิ เจ สุตฺเต
โอสาริยมานานิ   วินเย   สนฺทสฺสิยมานานิ   น  เจว  สุตฺเต  โอสรนฺติ
น   จ  ๓  วินเย  สนฺทิสฺสนฺติ  ฯ  นิฏฺฐเมตฺถ  คนฺตพฺพํ  ฯเปฯ  อทฺธา
อิทํ    ตสฺส   ภควโต   วจนํ   ตสฺส   จ   เถรสฺส   สุคหิตนฺติ   อิทํ
ภิกฺขเว   จตุตฺถํ   มหาปเทสํ  ธาเรยฺยาถ  ๔  ฯ  อิเม  โข  ภิกฺขเว
จตฺตาโร  มหาปเทเส  ธาเรยฺยาถาติ  ฯ  ตตฺรปิ  สุทํ  ภควา โภคนคเร
#๑ ม. ยุ. เอโก ฯ ๒ ม. ยุ. สนฺทสฺเสตพฺพานิ ฯ ๓ ยุ. น วินเย ... ฯ ๔ ยุ.
#ธาเรยฺยาถาติ ฯ
