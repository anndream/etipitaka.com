วิปาโกติ    ภวนฺโต    โข    ปน   เม   สทฺธายิกา   ปจฺจยิกา   ยํ
ภวนฺเตภิ    ทิฏฺฐํ    ยถา   สามํ   ทิฏฺฐํ   เอวเมตํ   ภวิสฺสตีติ   เต
เม   สาธูติ   ปฏิสฺสุตฺวา   เนว   อาคนฺตฺวา   อาโรเจนฺติ   น   ปน
ทูตํ    ปหิณนฺติ   อยมฺปิ   โข   โภ   กสฺสป   ปริยาโย   เยน   เม
ปริยาเยน   เอวํ   โหติ   อิติปิ   นตฺถิ   ปโร   โลโก  นตฺถิ  สตฺตา
โอปปาติกา นตฺถิ สุกตทุกฺกฏานํ กมฺมานํ ผลํ วิปาโกติ ฯ
     [๓๐๔]    เตนหิ   ราชญฺญ   ตญฺเญเวตฺถ   ปฏิปุจฺฉิสฺสามิ   ยถา
เต   ขเมยฺย   ตถา   นํ   พฺยากเรยฺยาสิ   ตํ   กึ   มญฺญสิ  ราชญฺญ
อิธ   เต  ปุริสา  โจรํ  อาคุจารึ  คเหตฺวา  ทสฺเสยฺยุํ  อยนฺเต  ภนฺเต
โจโร   อาคุจารี   อิมสฺส   ยํ   อิจฺฉสิ   ตํ  ทณฺฑํ  วเทหีติ  ๑  เต
ตฺวํ   เอวํ   วเทยฺยาสิ   เตนหิ   โภ   อิมํ   ปุริสํ  ทฬฺหาย  รชฺชุยา
ปจฺฉาพาหํ   คาฬฺหพนฺธนํ  พนฺธิตฺวา  ขุรมุณฺฑํ  กาเรตฺวา  ๒  ขรสฺสเรน
ปณเวน  รถิยาย  ๓  รถิยํ  สิงฺฆาฏเกน  สิงฺฆาฏกํ  ปริเนตฺวา ทกฺขิเณน
ทฺวาเรน   นิกฺขมิตฺวา   ทกฺขิณโต   นครสฺส   อาฆาตเน  สีสํ  ฉินฺทถาติ
เต   เต   สาธูติ   ปฏิสฺสุตฺวา  ตํ  ปุริสํ  ทฬฺหาย  รชฺชุยา  ปจฺฉาพาหํ
คาฬฺหพนฺธนํ    พนฺธิตฺวา    ขุรมุณฺฑํ   กาเรตฺวา   ขรสฺสเรน   ปณเวน
รถิยาย   รถิยํ   สิงฺฆาฏเกน  สิงฺฆาฏกํ  ปริเนตฺวา  ทกฺขิเณน  ทฺวาเรน
นิกฺขมิตฺวา    ทกฺขิณโต    นครสฺส   อาฆาตเน   นิสีทาเปยฺยุํ   ลเภยฺย
นุ  โข  โภ  ๔  โจโร  โจรฆาเตสุ อาคเมนฺตุ ตาว ภวนฺโต โจรฆาตา
#๑ สี. ม. ยุ. ปเณหีติ ฯ ๒ สี. ม. ยุ. กริตฺวา ฯ อิโต ปรํ อีทิสเมว ฯ
#๓ ม. รถิกาย รถิกํ ฯ อิโต ปรํ อีทิสเมว ฯ ๔ ม. ยุ. โส ฯ
