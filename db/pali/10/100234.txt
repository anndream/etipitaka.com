ปน   ภนฺเต   ภควโต  สมฺโพธิ  มาคเธสุ  กถํ  ตตฺร  ภควา  มาคธิเก
ปริจารเก   อพฺภตีเต   กาลกเต   อุปปตฺตีสุ   น   พฺยากเรยฺย  ภควา
เจ   โข   ปน   ภนฺเต   มาคธิเก   ปริจารเก   อพฺภตีเต  กาลกเตถ
อุปปตฺตีสุ   น   พฺยากเรยฺย   นินฺนมนา   เตนสฺสุ  มาคธิกา  ปริจารกา
เยน   โข   ปนสฺสุ   นินฺนมนา  มาคธิกา  ปริจารกา  กถํ  เต  ภควา
น   พฺยากเรยฺยาติ   ฯ   อิทมายสฺมา   อานนฺโท  มาคธิเก  ปริจารเก
อารพฺภ   ภควโต   สมฺมุขา   ปริกถํ   กตฺวา   อุฏฺฐายาสนา   ภควนฺตํ
อภิวาเทตฺวา ปทกฺขิณํ กตฺวา ปกฺกามิ ฯ
     [๑๙๐]   อถโข   ภควา   อจิรปกฺกนฺเต   อายสฺมนฺเต  อานนฺเท
ปุพฺพณฺหสมยํ    นิวาเสตฺวา    ปตฺตจีวรํ    อาทาย    นาทิกํ   ปิณฺฑาย
ปาวิสิ    นาทิเก   ปิณฺฑาย   จริตฺวา   ปจฺฉาภตฺตํ   ปิณฺฑปาตปฏิกฺกนฺโต
ปาเท   ปกฺขาเลตฺวา   คิญฺชกาวสถํ   ปวิสิตฺวา   มาคธิเก   ปริจารเก
อารพฺภ  อฏฺฐิกตฺวา  ๑  มนสิกตฺวา  สพฺพํ  ๒  เจตโส  สมนฺนาหริตฺวา
ปญฺญตฺเต    อาสเน    นิสีทิ    คตึ   เนสํ   ชานิสฺสามิ   อภิสมฺปรายํ
ยํคติกา   เต   ภวนฺโต   ยํอภิสมฺปรายาติ   ฯ   อทฺทสา   โข  ภควา
มาคธิเก  ปริจารเก  ยํคติกา  เต  ภวนฺโต  ยํอภิสมฺปรายา ๓ ฯ อถโข
ภควา   สายณฺหสมยํ   ปฏิสลฺลานา   วุฏฺฐิโต   คิญฺชกาวสถา  นิกฺขมิตฺวา
วิหารจฺฉายายํ ปญฺญตฺเต อาสเน นิสีทิ ฯ
     [๑๙๑]   อถโข   อายสฺมา  อานนฺโท  เยน  ภควา  เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
#๑ อฏฺฐึกตฺวา ฯ ๒ สพฺพเจตโส ฯ อิโต ปรํ อีทิสเมว ฯ ๓ ม. ยํอภิสมฺปรายาติ ฯ
