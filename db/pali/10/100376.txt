เอโก   ปญฺจนฺนํ   สกฏสตานํ   เอโก   ปญฺจนฺนํ  สกฏสตานํ  ฯ  อถโข
เตสํ   สตฺถวาหานํ   เอตทโหสิ   อยํ   โข  มหาสกฏสตฺโถ  สกฏสหสฺสํ
เต   มยํ   เยน   เยน  คจฺฉาม  ขิปฺปเมว  ปริยาทิยติ  ติณํ  กฏฺโฐทกํ
หริตกปณฺณํ   ยนฺนูน   มยํ   อิมํ   สตฺถํ   ทฺวิธา   วิภเชยฺยาม  เอกโต
ปญฺจ   สกฏสตานิ   เอกโต   ปญฺจ   สกฏสตานีติ   ฯ   เต  ตํ  สตฺถํ
ทฺวิธา    วิภชึสุ    เอกโต    ปญฺจ    สกฏสตานิ    เอกโต    ปญฺจ
สกฏสตานิ   ฯ  เอโก  ตาว  สตฺถวาโห  พหุํ  ติณญฺจ  กฏฺฐญฺจ  อุทกญฺจ
อาโรเปตฺวา  สตฺถํ  ปยาเปสิ ๑ ฯ ทฺวีหตีหปยาโต ๒ โข ปน โส สตฺโถ
อทฺทส  ปุริสํ  กาฬํ  โลหิตกฺขึ  ๓ อาสนฺนทฺธกลาปํ กุมุทมาลํ ๔ อลฺลวตฺถํ
อลฺลเกสํ   กทฺทมมกฺขิเตหิ   จกฺเกหิ  ภเทฺรน  รเถน  ปฏิปถํ  อาคจฺฉนฺตํ
ทิสฺวา   เอตทโวจ   กุโต  โภ  อาคจฺฉสีติ  ฯ  อมุกมฺหา  ชนปทาติ  ฯ
กุหึ  คมิสฺสสีติ  ฯ  อมุกํ  นาม  ชนปทนฺติ  ฯ  กจฺจิ  โภ ปุรโต กนฺตาเร
มหาเมโฆ   อภิปฺปวุฏฺโฐติ   ฯ  เอวํ  โภ  ปุรโต  กนฺตาเร  มหาเมโฆ
อภิปฺปวุฏฺโฐ     อาสิตฺโตทกานิ    วฏุมานิ    พหุํ    ติณญฺจ    กฏฺฐญฺจ
อุทกญฺจ    ฉฑฺเฑถ    โภ    ปุราณานิ    ติณานิ    กฏฺฐานิ   อุทกานิ
ลหุภาเรหิ  สกเฏหิ  สีฆํ  สีฆํ  คจฺฉถ  มา  โยคฺคานิ กิลมิตฺถาติ ฯ อถโข
โส   สตฺถวาโห   สตฺถิเก   อามนฺเตสิ   อยํ   โภ   ปุริโส  เอวมาห
ปุรโต   กนฺตาเร   มหาเมโฆ   อภิปฺปวุฏฺโฐ   อาสิตฺโตทกานิ   วฏุมานิL
พหุํ     ติณญฺจ     กฏฺฐญฺจ    อุทกญฺจ    ฉฑฺเฑถ    โภ    ปุราณานิ
ติณานิ    กฏฺฐานิ    อุทกานิ    ลหุภาเรหิ    สกเฏหิ    สีฆํ   คจฺฉถ
#๑ สี. ยุ. ปายาเปสิ ฯ ๒ สี. ยุ. ... ปายาโต ฯ ๓ ม. โลหิตกฺขํ สนฺนทฺธกลาปํ ฯ
#๔ ม. กุมุทมาลึ ฯ อิโต ปรํ อีทิสเมว ฯ
