กายา   ปริปูเรนฺติ   หายนฺติ   อสุรกายาติ   ฯ   อถ   ภนฺเต  สกฺโก
เทวานมินฺโท   เทวานํ  ตาวตึสานํ  สมฺปสาทํ  วิทิตฺวา  เทเว  ตาวตึเส
อามนฺเตสิ   อิจฺเฉยฺยาถ   โน   ตุเมฺห   มาริสา  ตสฺส  ภควโต  อฏฺฐ
ยถาภุจฺเจ   วณฺเณ   โสตุนฺติ  ฯ  อิจฺฉาม  มยํ  มาริสา  ตสฺส  ภควโต
อฏฺฐ  ยถาภุจฺเจ  วณฺเณ  โสตุนฺติ  ฯ  อถ ๑ ภนฺเต สกฺโก เทวานมินฺโท
เทวานํ   ตาวตึสานํ   ภควโต   อฏฺฐ   ยถาภุจฺเจ  วณฺเณ  ปยิรุทาหาสิ
ตํ   กึ   มญฺญนฺติ   โภนฺโต  เทวา  ตาวตึสา  ยาวญฺเจโส  ๒  ภควา
พหุชนหิตาย  ปฏิปนฺโน  พหุชนสุขาย  โลกานุกมฺปาย  ๓  อตฺถาย  หิตาย
สุขาย   เทวมนุสฺสานํ   ฯ   เอวํ   พหุชนหิตาย   ปฏิปนฺนํ  พหุชนสุขาย
โลกานุกมฺปาย  ๔  อตฺถาย  หิตาย  สุขาย  เทวมนุสฺสานํ  อิมินาปงฺเคน
สมนฺนาคตํ    สตฺถารํ    เนว   อตีตํเส   สมนุปสฺสาม   น   ปเนตรหิ
อญฺญตฺร   เตน  ภควตา  ฯ  สฺวากฺขาโต  โข  ปน  ตสฺส  ๕  ภควโต
ธมฺโม    สนฺทิฏฺฐิโก    อกาลิโก    เอหิปสฺสิโก   โอปนยิโก   ปจฺจตฺตํ
เวทิตพฺโพ    วิญฺญูหิ    ฯ   เอวํ   โอปนยิกสฺส   ธมฺมสฺส   เทเสตารํ
อิมินาปงฺเคน   สมนฺนาคตํ   สตฺถารํ   เนว   อตีตํเส   สมนุปสฺสาม  น
ปเนตรหิ   อญฺญตฺร   เตน   ภควตา  ฯ  อิทํ  กุสลนฺติ  โข  ปน  เตน
ภควตา   สุปญฺญตฺตํ   อิทํ   อกุสลนฺติ   สุปญฺญตฺตํ   ฯ  อิทํ  สาวชฺชํ  ฯ
อิทํ   อนวชฺชํ   ฯ   อิทํ   เสวิตพฺพํ   ฯ   อิทํ  น  เสวิตพฺพํ  ฯ  อิทํ
หีนํ    ฯ    อิทํ   ปณีตํ   อิทํ   กณฺหสุกฺกสปฺปฏิภาคนฺติ   สุปญฺญตฺตํ   ฯ
เอวํ กุสลากุสลสาวชฺชานวชฺชเสวิตพฺพาเสวิตพฺพหีนปฺปณีตกณฺหสุกฺก-
#๑ ม. อถโข ฯ ๒ ม. ยาวญฺจ โส ฯ ยุ. ยาวจสฺส โส ฯ ๓-๔ ยุ. ... กมฺปกาย ฯ
#๕ ม. เตน ภควตา ฯ
