กตมญฺจ   ภิกฺขเว   ทุกฺขํ   ฯ   ยํ  โข  ภิกฺขเว  กายิกํ  ทุกฺขํ  กายิกํ
อสาตํ   กายสมฺผสฺสชํ   ทุกฺขํ   อสาตํ   เวทยิตํ   อิทํ  วุจฺจติ  ภิกฺขเว
ทุกฺขํ   ฯ   กตมญฺจ   ภิกฺขเว  โทมนสฺสํ  ฯ  ยํ  โข  ภิกฺขเว  เจตสิกํ
ทุกฺขํ   เจตสิกํ   อสาตํ  มโนสมฺผสฺสชํ  ๑  ทุกฺขํ  อสาตํ  เวทยิตํ  อิทํ
วุจฺจติ   ภิกฺขเว   โทมนสฺสํ   ฯ   กตโม   จ  ภิกฺขเว  อุปายาโส  ฯ
โย    โข    ภิกฺขเว    อญฺญตรญฺญตเรน    พฺยสเนน    สมนฺนาคตสฺส
อญฺญตรญฺญตเรน     ทุกฺขธมฺเมน     ผุฏฺฐสฺส    อายาโส    อุปายาโส
อายาสิตตฺตํ    อุปายาสิตตฺตํ   อยํ   วุจฺจติ   ภิกฺขเว   อุปายาโส   ฯ
กตโม  ๒  จ  ภิกฺขเว  อปฺปิเยหิ  สมฺปโยโค  ทุกฺโข  ฯ  อิธ ยสฺส เต
โหนฺติ   อนิฏฺฐา   อกนฺตา   อมนาปา   รูปา   สทฺทา   คนฺธา   รสา
โผฏฺฐพฺพา   [๓]   เย   วา  ปนสฺส  โหนฺติ  อนตฺถกามา  อหิตกามา
อผาสุกกามา   อโยคกฺเขมกามา  เตสํ  ๔  สงฺคติ  สมาคโม  สโมธานํ
มิสฺสีภาโว   อยํ   วุจฺจติ   ภิกฺขเว   อปฺปิเยหิ   สมฺปโยโค  ทุกฺโข  ฯ
กตโม   จ   ภิกฺขเว   ปิเยหิ   วิปฺปโยโค  ทุกฺโข  ฯ  อิธ  ยสฺส  เต
โหนฺติ   อิฏฺฐา  กนฺตา  มนาปา  รูปา  สทฺทา  คนฺธา  รสา  โผฏฺฐพฺพา
เย  วา  ปนสฺส  โหนฺติ  อตฺถกามา หิตกามา ผาสุกกามา โยคกฺเขมกามา
มาตา   วา   ปิตา  วา  ภาตา  วา  ภคินี  วา  มิตฺตา  วา  อมจฺจา
วา    ญาติสาโลหิตา   วา   เตสํ   อสงฺคติ   อสมาคโม   อสโมธานํ
อมิสฺสีภาโว   อยํ   วุจฺจติ  ภิกฺขเว  ปิเยหิ  วิปฺปโยโค  ทุกฺโข  ๒  ฯ
#๑ เจโตสมฺผสฺสชนฺติ วา ปาโฐ ฯ ๒-๒ ยุ. อิเม ปาฐา นตฺถิ ฯ ๓ ม. ธมฺมา ฯ
#อิโต ปรํ อีทิสเมว ฯ ๔ ม. ยา เตหิ สทฺธึ สงฺคติ ... อิโต ปรํ อีทิสเมว ฯ
