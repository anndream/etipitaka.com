ยถาการี    ตถาวาที    ฯ   เอวํ   ธมฺมานุธมฺมปฏิปนฺนํ   อิมินาปงฺเคน
สมนฺนาคตํ    สตฺถารํ    เนว   อตีตํเส   สมนุปสฺสาม   น   ปเนตรหิ
อญฺญตฺร   เตน   ภควตา   ฯ   ติณฺณวิจิกิจฺโฉ   โข   ปน  โส  ภควา
วิคตกถํกโถ   ปริโยสิตสงฺกปฺโป   อชฺฌาสยํ   อาทิพฺรหฺมจริยํ   ฯ   เอวํ
ติณฺณวิจิกิจฺฉํ    วิคตกถํกถํ   ปริโยสิตสงฺกปฺปํ   อชฺฌาสยํ   อาทิพฺรหฺมจริยํ

อิมินาปงฺเคน    สมนฺนาคตํ    สตฺถารํ    เนว   อตีตํเส   สมนุปสฺสาม
น   ปเนตรหิ   อญฺญตฺร  เตน  ภควตาติ  ฯ  อิเม  โข  ภนฺเต  สกฺโก
เทวานมินฺโท   เทวานํ   ตาวตึสานํ   ภควโต  อฏฺฐ  ยถาภุจฺเจ  วณฺเณ
ปยิรุทาหาสิ ฯ
     [๒๑๒]   เตน  สุทํ  ภนฺเต  เทวา  ตาวตึสา  ภิยฺโยโส  มตฺตาย
อตฺตมนา    โหนฺติ    ปมุทิตา    ปีติโสมนสฺสชาตา    ภควโต    อฏฺฐ
ยถาภุจฺเจ   วณฺเณ   สุตฺวา  ฯ  ตตฺร  [๑]  ภนฺเต  เอกจฺเจ  เทวา
เอวมาหํสุ   อโห   วต   มาริสา   จตฺตาโร   สมฺมาสมฺพุทฺธา   โลเก
อุปฺปชฺเชยฺยุํ     ธมฺมญฺจ     เทเสยฺยุํ     ยถริว     ภควา    ตทสฺส
พหุชนหิตาย    พหุชนสุขาย   โลกานุกมฺปาย   อตฺถาย   หิตาย   สุขาย
เทวมนุสฺสานนฺติ   ฯ   เอกจฺเจ   เทวา   เอวมาหํสุ  ติฏฺฐนฺติ  มาริสา
จตฺตาโร   สมฺมาสมฺพุทฺธา   อโห   วต   มาริสา  ตโย  สมฺมาสมฺพุทฺธา
โลเก    อุปฺปชฺเชยฺยุํ    ธมฺมญฺจ   เทเสยฺยุํ   ยถริว   ภควา   ตทสฺส
พหุชนหิตาย    พหุชนสุขาย   โลกานุกมฺปาย   อตฺถาย   หิตาย   สุขาย
เทวมนุสฺสานนฺติ   ฯ   เอกจฺเจ   เทวา   เอวมาหํสุ  ติฏฺฐนฺตุ  มาริสา
#๑ ยุ. โข ฯ
