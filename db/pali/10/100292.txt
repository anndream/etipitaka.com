           โมทมานา อภิกฺกามม         ภิกฺขูนํ สมิตึ วนํ ฯ
           อุตฺตรญฺจ ทิสํ ราชา         กุเวโร ตปฺปสาสติ
           ยกฺขานํ อาธิปติ            มหาราชา ยสสฺสิ โส ฯ
           ปุตฺตาปิ ตสฺส พหโว         อินฺทนามา พหพฺพลา
           อิทฺธิมนฺโต ชุติมนฺโต         วณฺณวนฺโต ยสสฺสิโน
           โมทนานา อภิกฺกามม         ภิกฺขูนํ สมิตึ วนํ ฯ
           ปุริมทิสํ ธตรฏฺโฐ           ทกฺขิเณน วิรูฬฺหโก
           ปจฺฉิเมน วิรูปกฺโข          กุเวโร อุตฺตรํ ทิสํ
           จตฺตาโร เต มหาราชา      สมนฺตา จตุโร ทิสา
           ททฺทลฺลมานา ๑ อฏฺฐํสุ      วเน กาปิลวตฺถเว ฯ
     [๒๔๓] เตสํ มายาวิโน ทาสา       อาคู ๒ วญฺจนิกา สฐา
           มายา กุเฏณฺฑุ เวเฏณฺฑุ ๓   วิฏู ๔ จ วิฏุโฏ ๕ สห
           จนฺทโน กามเสฏฺโฐ จ       กินฺนุฆณฺฑุ ๖ นิฆณฺฑุ จ ฯ
           ปนาโท โอปมญฺโญ จ        เทวสุโต จ มาตลิ
           จิตฺตเสโน จ คนฺธพฺโพ       นโฬราชา ชโนสโภ ๗
           อาคู ๘ ปญฺจสิโข เจว      ติมฺพรู สุริยวจฺฉสา ๙ ฯ
           เอเต จญฺเญ จ ราชาโน     คนฺธพฺพา สห ราชุภิ
           โมทมานา อภิกฺกามม         ภิกฺขูนํ สมิตึ วนํ ฯ
           อถาคู ๑๐ นาภสา นาคา    เวสาลา สห ตจฺฉกา
#๑ ททฬฺหมานาติปิ ปาโฐ ฯ ๒ ม. อาคค ฯ สี. ยุ. อาคค ฯ อิโต ปรํ อีทิสเมว ฯ
#๓ มา. วิเฏณฺฑุ ฯ ๔ ม. ยุ. วิฏุจฺจ ฯ ๕ ยุ. วิฏุจฺโจ ฯ ๖ ม. กินฺนิ ฆณฺฑุ ฯ
#๗ ม. ยุ. ชเนสฺสโภ ฯ ๘ ม. อาคา ฯ ยุ. อาคุ ฯ ๙ สี. ยุ. สุริยวจฺจสา ฯ
#๑๐ ม. อถาคค ฯ ยุ. อถาคุ ฯ เอวมีทิเสสุ ปเทสุ ฯ
