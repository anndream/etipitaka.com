     [๓๑๐]   เตนหิ   ราชญฺญ  อุปมนฺเต  กริสฺสามิ  อุปมายปีเธกจฺเจ
วิญฺญู    ปุริสา    ภาสิตสฺส    อตฺถํ    อาชานนฺติ   ภูตปุพฺพํ   ราชญฺญ
อญฺญตรสฺส    พฺราหฺมณสฺส    เทฺว    ปชาปติโย    อเหสุํ    เอกิสฺสา
ปุตฺโต   อโหสิ   ทสวสฺสุทฺเทสิโก  วา  ทฺวาทสวสฺสุทฺเทสิโก  วา  เอกา
คพฺภินี    อุปวิชญฺญา    อถโข   โส   พฺราหฺมโณ   กาลมกาสิ   อถโข
โส   มาณวโก   มาตุสปตึ   ๑   เอตทโวจ   ยมิทํ   โภติ  ธนํ  วา
ธญฺญํ    วา    รชตํ    วา   ชาตรูปํ   วา   สพฺพนฺตํ   มยฺหํ   นตฺถิ
ตุเยฺหตฺถ  กิญฺจิ  ปิตุ  เม  สนฺตโก  ๒  โภติ  ทายชฺชํ  นิยฺยาเทหีติ  ฯ
เอวํ   วุตฺเต   สา   พฺราหฺมณี   ตํ   มาณวกํ   เอตทโวจ   อาคเมหิ
ตาว    ตาต   ยาว   วิชายามิ   สเจ   กุมารโก   ภวิสฺสติ   ตสฺสปิ
เอกเทโส  ภวิสฺสติ  สเจ  กุมาริกา  ภวิสฺสติ  สาปิ  เต  อุปโภคฺคา ๓
ภวิสฺสตีติ   ฯ   ทุติยมฺปิ   โข   โส   มาณวโก   มาตุสปตึ  เอตทโวจ
ยมิทํ   โภติ   ธนํ   วา  ธญฺญํ  วา  รชตํ  วา  ชาตรูปํ  วา  สพฺพนฺตํ
มยฺหํ   นตฺถิ   ตุเยฺหตฺถ   กิญฺจิ  ปิตุ  เม  สนฺตโก  ๔  โภติ  ทายชฺชํ
นิยฺยาเทหีติ   ฯ   ทุติยมฺปิ  โข  สา  พฺราหฺมณี  ตํ  มาณวกํ  เอตทโวจ
อาคเมหิ   ตาว   ตาต   ยาว   วิชายามิ   สเจ   กุมารโก  ภวิสฺสติ
ตสฺสปิ   เอกเทโส   ภวิสฺสติ   สเจ   กุมาริกา   ภวิสฺสติ   สาปิ  เต
อุปโภคฺคา   ภวิสฺสตีติ   ฯ   ตติยมฺปิ   โข   โส   มาณวโก  มาตุสปตึ
เอตทโวจ   ยมิทํ   โภติ   ธนํ   วา   ธญฺญํ  วา  รชตํ  วา  ชาตรูปํ
#๑ มาตุสปตฺตินฺติ วา ปาโฐ ฯ ๒-๔ สี. ม. ยุ. อยํ น ทิสฺสติ ฯ
#๓ ม. ยุ. โอปโภคฺคา ฯ อิโต ปรํ อีทิสเมว ฯ
