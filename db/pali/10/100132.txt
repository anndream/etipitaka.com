มํ   เอตทโวจ   ปรินิพฺพาตุทานิ   ภนฺเต   ภควา   ปรินิพฺพาตุ   สุคโต
ปรินิพฺพานกาโลทานิ   ภนฺเต   ภควโตติ   เอวํ   วุตฺเต   อหํ  อานนฺท
มารํ   ปาปิมนฺตํ   ๑  เอตทโวจํ  น  ตาวาหํ  ปาปิม  ปรินิพฺพายิสฺสามิ
ยาว   เม   ภิกฺขู   น   สาวกา  ภวิสฺสนฺติ  วิยตฺตา  วินีตา  วิสารทา
พหุสฺสุตา       ธมฺมธรา      ธมฺมานุธมฺมปฏิปนฺนา      สามีจิปฏิปนฺนา
อนุธมฺมจาริโน   สกํ   อาจริยกํ  อุคฺคเหตฺวา  อาจิกฺขิสฺสนฺติ  เทเสสฺสนฺติ
ปญฺญเปสฺสนฺติ        ปฏฺฐเปสฺสนฺติ        วิวริสฺสนฺติ       วิภชิสฺสนฺติ
อุตฺตานีกริสฺสนฺติ   ๒   อุปฺปนฺนํ   ปรปฺปวาทํ  สหธมฺเมน  สุนิคฺคหิตํ  ๓
นิคฺคเหตฺวา   สปฺปาฏิหาริยํ   ธมฺมํ  เทเสสฺสนฺติ  ฯ  น  ตาวาหํ  ปาปิม
ปรินิพฺพายิสฺสามิ   ยาว   เม  ภิกฺขุนิโย  น  สาวิกา  ภวิสฺสนฺติ  วิยตฺตา
วินีตา     วิสารทา     พหุสฺสุตา     ธมฺมธรา    ธมฺมานุธมฺมปฏิปนฺนา
สามีจิปฏิปนฺนา     อนุธมฺมจารินิโย     สกํ    อาจริยกํ    อุคฺคเหตฺวา
อาจิกฺขิสฺสนฺติ    เทเสสฺสนฺติ   ปญฺญเปสฺสนฺติ   ปฏฺฐเปสฺสนฺติ   วิวริสฺสนฺติ
วิภชิสฺสนฺติ     อุตฺตานีกริสฺสนฺติ     อุปฺปนฺนํ    ปรปฺปวาทํ    สหธมฺเมน
สุนิคฺคหิตํ    นิคฺคเหตฺวา   สปฺปาฏิหาริยํ   ธมฺมํ   เทเสสฺสนฺติ   ฯ   น
ตาวาหํ   ปาปิม   ปรินิพฺพายิสฺสามิ   ยาว   เม  อุปาสกา  น  สาวกา
ภวิสฺสนฺติ     วิยตฺตา     วินีตา    วิสารทา    พหุสฺสุตา    ธมฺมธรา
ธมฺมานุธมฺมปฏิปนฺนา    สามีจิปฏิปนฺนา   อนุธมฺมจาริโน   สกํ   อาจริยกํ
อุคฺคเหตฺวา   อาจิกฺขิสฺสนฺติ   เทเสสฺสนฺติ   ปญฺญเปสฺสนฺติ   ปฏฺฐเปสฺสนฺติ
วิวริสฺสนฺติ     วิภชิสฺสนฺติ     อุตฺตานีกริสฺสนฺติ    อุปฺปนฺนํ    ปรปฺปวาทํ
#๑ ยุ. ปาปิมํ ฯ ๒ ยุ. อุตฺตานิกริสฺสนฺติ ฯ อิโต ปรํ อีทิสเมว ฯ
#๓ ยุ. สุนิคฺคีหํ ฯ
