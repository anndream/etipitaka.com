นตฺถิ   สุกตทุกฺกฏานํ   กมฺมานํ   ผลํ   วิปาโกติ   ฯ   สจฺจาหํ  ภนฺเต
เอวํทิฏฺฐิโก    อโหสึ    อิติปิ   นตฺถิ   ปโร   โลโก   นตฺถิ   สตฺตา
โอปปาติกา   นตฺถิ   สุกตทุกฺกฏานํ   กมฺมานํ   ผลํ   วิปาโกติ  อปิจาหํ
อยฺเยน   กุมารกสฺสเปน   เอตสฺมา   ปาปกา  ทิฏฺฐิคตา  วิเวจิโตติ  ฯ
โย  ปน  เต  อาวุโส  ทาเน  วาวโฏ  อโหสิ  อุตฺตโร  นาม  มาณโว
โส   กุหึ   อุปปนฺโนติ   ฯ   โย  เม  ภนฺเต  ทาเน  วาวโฏ  อโหสิ
อุตฺตโร    นาม    มาณโว   โส   สกฺกจฺจํ   ทานํ   ทตฺวา   สหตฺถา
ทานํ   ทตฺวา   จิตฺติกตํ  ทานํ  ทตฺวา  อนปวิฏฺฐํ  ทานํ  ทตฺวา  กายสฺส
เภทา   ปรมฺมรณา   สุคตึ   สคฺคํ  โลกํ  อุปปนฺโน  เทวานํ  ตาวตึสานํ
สหพฺยตํ    อหํ    ปน   ภนฺเต   อสกฺกจฺจํ   ทานํ   ทตฺวา   อสหตฺถา
ทานํ   ทตฺวา   อจิตฺติกตํ  ทานํ  ทตฺวา  อปวิฏฺฐํ  ทานํ  ทตฺวา  กายสฺส
เภทา   ปรมฺมรณา   จาตุมฺมหาราชิกานํ   เทวานํ   สหพฺยตํ   อุปปนฺโน
สุญฺญํ   เสรีสกวิมานํ   เตนหิ   ภนฺเต   ควมฺปติ   มนุสฺสโลกํ   คนฺตฺวา
เอวมาโรเจหิ   สกฺกจฺจํ   ทานํ   เทถ   สหตฺถา  ทานํ  เทถ  จิตฺติกตํ
ทานํ   เทถ   อนปวิฏฺฐํ   ทานํ   เทถ   ปายาสิ   ราชญฺโญ  อสกฺกจฺจํ
ทานํ    ทตฺวา   อสหตฺถา   ทานํ   ทตฺวา   อจิตฺติกตํ   ทานํ   ทตฺวา
อปวิฏฺฐํ   ทานํ   ทตฺวา  กายสฺส  เภทา  ปรมฺมรณา  จาตุมฺมหาราชิกานํ
เทวานํ   สหพฺยตํ   อุปปนฺโน   สุญฺญํ   เสรีสกวิมานํ   โย   ปน  ตสฺส
ทาเน   วาวโฏ   อโหสิ   อุตฺตโร  นาม  มาณโว  โส  สกฺกจฺจํ  ทานํ
ทตฺวา   สหตฺถา   ทานํ  ทตฺวา  จิตฺติกตํ  ทานํ  ทตฺวา  อนปวิฏฺฐํ  ทานํ
