ภิกฺขเว    ภควโต    อรหโต    สมฺมาสมฺพุทฺธสฺส    ขณฺฑติสฺสํ    นาม
สาวกยุคํ   อโหสิ   อคฺคํ   ภทฺทยุคํ   ฯ   วิปสฺสิสฺส   ภิกฺขเว  ภควโต
อรหโต    สมฺมาสมฺพุทฺธสฺส    ตโย    สาวกานํ    สนฺนิปาตา   อเหสุํ
เอโก   สาวกานํ   สนฺนิปาโต   อโหสิ   อฏฺฐสฏฺฐิภิกฺขุสตสหสฺสํ   เอโก
สาวกานํ    สนฺนิปาโต    อโหสิ    ภิกฺขุสตสหสฺสํ    เอโก   สาวกานํ
สนฺนิปาโต   อโหสิ   อสีติภิกฺขุสหสฺสานิ   ฯ  วิปสฺสิสฺส  ภิกฺขเว  ภควโต
อรหโต   สมฺมาสมฺพุทฺธสฺส   อิเม   ตโย   สาวกานํ  สนฺนิปาตา  อเหสุํ
สพฺเพสํเยว   ขีณาสวานํ   ฯ   วิปสฺสิสฺส   ภิกฺขเว   ภควโต   อรหโต
สมฺมาสมฺพุทฺธสฺส  อโสโก  นาม  ภิกฺขุ  อุปฏฺฐาโก  อโหสิ อคฺคุปฏฺฐาโก ฯ
วิปสฺสิสฺส      ภิกฺขเว      ภควโต      อรหโต     สมฺมาสมฺพุทฺธสฺส
พนฺธุมา   นาม   ราชา   ปิตา   อโหสิ   พนฺธุมตี  นาม  เทวี  มาตา
อโหสิ   ชเนตฺตี   พนฺธุมสฺส   รญฺโญ   พนฺธุมตี   นาม  นครํ  ราชธานี
อโหสิ ฯ
     [๑๒]  อถโข  ภิกฺขเว  วิปสฺสี  โพธิสตฺโต  ตุสิตา  กายา จวิตฺวา
สโต สมฺปชาโน มาตุ กุจฺฉึ โอกฺกมิ ฯ อยเมตฺถ ธมฺมตา ฯ
     [๑๓]  ธมฺมตา  เอกา  ภิกฺขเว  ยทา  โพธิสตฺโต  ตุสิตา  กายา
จวิตฺวา   มาตุ   กุจฺฉึ   โอกฺกมติ  ฯ  อถ  สเทวเก  โลเก  สมารเก
สพฺรหฺมเก    สสฺสมณพฺราหฺมณิยา    ปชาย   สเทวมนุสฺสาย   อปฺปมาโณ
โอฬาโร   ๑   โอภาโส  โลเก  ปาตุภวติ  อติกฺกมฺเมว  ๒  เทวานํ
เทวานุภาวํ  ฯ  ยาปิ  ตา โลกนฺตริกา อฆา อสํวุตา [๓] อนฺธการ-
#๑ ยุ. อุฬาโร ฯ อิโต ปรํ อีทิสเมว ฯ ๒ ยุ. อติกฺกมฺม ฯ อิโต ปรํ อีทิสเมว ฯ
#๓  ม. ยุ. อนฺธการา ฯ
