ติมิสา  ยตฺถปิเม    จนฺทิมสุริยา    เอวํมหิทฺธิกา    เอวํมหานุภาวา    อาภาย
นานุโภนฺติ    ตตฺถปิ    อปฺปมาโณ    โอฬาโร    โอภาโส   ปาตุภวติ
อติกฺกมฺเมว   เทวานํ   เทวานุภาวํ   ฯ  เยปิ  ตตฺถ  สตฺตา  อุปปนฺนา
เตปิ    เตโนภาเสน    อญฺญมญฺญํ    สญฺชานนฺติ   อญฺเญปิ   กิร   โภ
สนฺติ   สตฺตา   อิธูปปนฺนาติ   ฯ  อยญฺจ  ทสสหสฺสี  โลกธาตุ  สงฺกมฺปติ
สมฺปกมฺปติ   สมฺปเวเธติ   อปฺปมาโณ   จ   โอฬาโร  โอภาโส  โลเก
ปาตุภวติ อติกฺกมฺเมว เทวานํ เทวานุภาวํ ฯ อยเมตฺถ ธมฺมตา ฯ
     [๑๔]   ธมฺมตา   เอสา  ภิกฺขเว  ยทา  โพธิสตฺโต  มาตุ  กุจฺฉึ
โอกฺกนฺโต โหติ จตฺตาโร [๑] เทวปุตฺตา จาตุทฺทิสํ ๒ รกฺขาย อุป-
คจฺฉนฺติ   มา    นํ    โพธิสตฺตํ    วา    โพธิสตฺตมาตรํ   วา   มนุสฺโส   วา
อมนุสฺโส วา โกจิ [๓] วิเหเฐสีติ ฯ อยเมตฺถ ธมฺมตา ฯ
     [๑๕]   ธมฺมตา   เอสา  ภิกฺขเว  ยทา  โพธิสตฺโต  มาตุ  กุจฺฉึ
โอกฺกนฺโต    โหติ   ปกติยา   สีลวตี   โพธิสตฺตมาตา   โหติ   วิรตา
ปาณาติปาตา   วิรตา   อทินฺนาทานา  วิรตา  กาเมสุมิจฺฉาจารา  วิรตา
มุสาวาทา วิรตา สุราเมรยมชฺชปมาทฏฺฐานา ฯ อยเมตฺถ ธมฺมตา ฯ
     [๑๖]   ธมฺมตา   เอสา  ภิกฺขเว  ยทา  โพธิสตฺโต  มาตุ  กุจฺฉึ
โอกฺกนฺโต    โหติ    น   โพธิสตฺตมาตุ   ปุริเสสุ   มานสํ   อุปฺปชฺชติ
กามคุณูปสํหิตํ   อนติกฺกมนิยา   ว   ๔   โพธิสตฺตมาตา   โหติ  เกนจิ
ปุริเสน รตฺตจิตฺเตน ฯ อยเมตฺถ ธมฺมตา ฯ
     [๑๗]   ธมฺมตา   เอสา  ภิกฺขเว  ยทา  โพธิสตฺโต  มาตุ  กุจฺฉึ
#๑ ม. ยุ. นํ ฯ ๒ ม. จตุทฺทิสํ ฯ ๓ ม. ยุ. วา ฯ ๔ ม. ยุ. จ ฯ
