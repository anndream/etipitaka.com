ชาติ     ชาติปจฺจยา     ชรามรณํ     โสกปริเทวทุกฺขโทมนสฺสุปายาสา
สมฺภวนฺติ    ฯ    เอวเมตสฺส    เกวลสฺส    ทุกฺขกฺขนฺธสฺส    สมุทโย/
โหติ ฯ
     [๕๘]   ชาติปจฺจยา   ชรามรณนฺติ   อิติ   โข  ปเนตํ  วุตฺตํ  ฯ
ตทานนฺท    อิมินาเปตํ    ปริยาเยน    เวทิตพฺพํ   ยถา   ชาติปจฺจยา
ชรามรณํ   ฯ   ชาติ   จ   ๑  หิ  อานนฺท  นาภวิสฺส  สพฺเพน  สพฺพํ
สพฺพถา   สพฺพํ   กสฺสจิ   กิมฺหิจิ   เสยฺยถีทํ   เทวานํ  วา  เทวตฺตาย
คนฺธพฺพานํ   วา   คนฺธพฺพตฺตาย   ยกฺขานํ  วา  ยกฺขตฺตาย  ภูตานํ  วา
ภูตตฺตาย     มนุสฺสานํ     วา     มนุสฺสตฺตาย     จตุปฺปทานํ    วา
จตุปฺปทตฺตาย   ปกฺขีนํ   วา  ปกฺขิตฺตาย  สิรึสปานํ  วา  สิรึสปตฺตาย  ฯ
เตสํ  เตสญฺจ  ๒  หิ  อานนฺท  สตฺตานํ  ตถตฺตาย  ชาติ  นาภวิสฺส  ฯ
สพฺพโส    ชาติยา    อสติ   ชาตินิโรธา   อปิ   นุ   โข   ชรามรณํ
ปญฺญาเยถาติ  ฯ  โน  เหตํ  ภนฺเต  ฯ ตสฺมาติหานนฺท เอเสว เหตุ เอตํ
นิทานํ    เอส    สมุทโย    เอส    ปจฺจโย    ชรามรณสฺส    ยทิทํ
ชาติ   ฯ   ภวปจฺจยา   ชาตีติ   อิติ  โข  ปเนตํ  วุตฺตํ  ฯ  ตทานนฺท
อิมินาเปตํ    ปริยาเยน    เวทิตพฺพํ    ยถา   ภวปจฺจยา   ชาติ   ฯ
ภโว   จ   ๓   หิ  อานนฺท  นาภวิสฺส  สพฺเพน  สพฺพํ  สพฺพถา  สพฺพํ
กสฺสจิ   กิมฺหิจิ   เสยฺยถีทํ   กามภโว   วา   รูปภโว   วา  อรูปภโว
วา   ฯ   สพฺพโส   ภเว   อสติ   ภวนิโรธา   อปิ   นุ   โข  ชาติ
ปญฺญาเยถาติ   ฯ   โน   เหตํ   ภนฺเต   ฯ   ตสฺมาติหานนฺท  เอเสว8
#๑-๒-๓ ยุ. ว ฯ อิโต ปรํ อีทิสเมว ฯ
