ปชานาติ    ตสฺสา    จ   อสฺสาทํ   ปชานาติ   ตสฺสา   จ   อาทีนวํ
ปชานาติ  ตสฺสา  จ  นิสฺสรณํ  ปชานาติ  กลฺลํ  นุ  เตน ตทภินนฺทิตุนฺติ ฯ
โน    เหตํ   ภนฺเต   ฯ   ตตฺรานนฺท   ยมิทํ   เนวสญฺญานาสญฺญายตนํ
โย     นุ     โข     อานนฺท    ตญฺจ    ปชานาติ    ตสฺสา    จ
สมุทยํ    ปชานาติ    ตสฺสา   จ   อตฺถงฺคมํ   ปชานาติ   ตสฺสา   จ
อสฺสาทํ   ปชานาติ   ตสฺสา  จ  อาทีนวํ  ปชานาติ  ตสฺสา  จ  นิสฺสรณํ
ปชานาติ   กลฺลํ   นุ   เตน   ตทภินนฺทิตุนฺติ  ฯ  โน  เหตํ  ภนฺเต  ฯ
ยโต    โข    อานนฺท    ภิกฺขุ    อิมาสญฺจ   สตฺตนฺนํ   วิญฺญาณฏฺฐิตีนํ
อิเมสญฺจ    ทฺวินฺนํ    อายตนานํ   สมุทยญฺจ   อตฺถงฺคมญฺจ   อสฺสาทญฺจ
อาทีนวญฺจ   นิสฺสรณญฺจ   ยถาภูตํ   วิทิตฺวา   อนุปาทา   วิมุตฺโต  โหติ
อยํ วุจฺจตานนฺท ภิกฺขุ ปญฺญาวิมุตฺโต ฯ
     [๖๖]  อฏฺฐ  โข  อิเม  อานนฺท  วิโมกฺขา  ฯ  กตเม  อฏฺฐ  ฯ
รูปี   รูปานิ   ปสฺสติ   อยํ   ปฐโม   วิโมกฺโข   ฯ   อชฺฌตฺตํอรูปสญฺญี
พหิทฺธารูปานิ    ปสฺสติ    อยํ    ทุติโย    วิโมกฺโข    ฯ   สุภนฺเตว
อธิมุตฺโต   โหติ   อยํ   ตติโย   วิโมกฺโข   ฯ   สพฺพโส   รูปสญฺญานํ
สมติกฺกมฺม    ปฏิฆสญฺญานํ    อตฺถงฺคมา    นานตฺตสญฺญานํ   อมนสิการา
อนนฺโต    อากาโสติ    อากาสานญฺจายตนํ   อุปสมฺปชฺช   วิหรติ   อยํ
จตุตฺโถ    วิโมกฺโข    ฯ    สพฺพโส   อากาสานญฺจายตนํ   สมติกฺกมฺม
อนนฺตํ    วิญฺญาณนฺติ    วิญฺญาณญฺจายตนํ    อุปสมฺปชฺช    วิหรติ    อยํ
ปญฺจโม    วิโมกฺโข    ฯ    สพฺพโส    วิญฺญาณญฺจายตนํ    สมติกฺกมฺม
