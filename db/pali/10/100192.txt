กริสฺสามาติ   ฯ   อสฺโสสุํ   โข   รามคามกา   โกฬิยา   ภควา  กิร
กุสินารายํ   ปรินิพฺพุโตติ  ฯ  อถโข  รามคามกา  โกฬิยา  โกสินารกานํ
มลฺลานํ   ทูตํ   ปาเหสุํ   ภควาปิ   ขตฺติโย   มยมฺปิ   ขตฺติยา  มยมฺปิ
อรหาม   ภควโต   สรีรานํ   ภาคํ   มยมฺปิ   ภควโต  สรีรานํ  ถูปญฺจ
มหญฺจ    กริสฺสามาติ   ฯ   อสฺโสสิ   โข   เวฏฺฐทีปโก    พฺราหฺมโณ
ภควา  กิร  กุสินารายํ  ปรินิพฺพุโตติ  ฯ  อถโข  เวฏฺฐทีปโก  พฺราหฺมโณ
โกสินารกานํ    มลฺลานํ    ทูตํ   ปาเหสิ   ภควาปิ   ขตฺติโย   อหมฺปิ
พฺราหฺมโณ    อหมฺปิ    อรหามิ    ภควโต    สรีรานํ   ภาคํ   อหมฺปิ
ภควโต    สรีรานํ   ถูปญฺจ   มหญฺจ   กริสฺสามีติ   ฯ   อสฺโสสุํ   โข
ปาเวยฺยกา   มลฺลา   ภควา   กิร  กุสินารายํ  ปรินิพฺพุโตติ  ฯ  อถโข
ปาเวยฺยกา   มลฺลา   โกสินารกานํ   มลฺลานํ   ทูตํ   ปาเหสุํ  ภควาปิ
ขตฺติโย   มยมฺปิ   ขตฺติยา   มยมฺปิ   อรหาม   ภควโต  สรีรานํ  ภาคํ
มยมฺปิ   ภควโต   สรีรานํ   ถูปญฺจ   มหญฺจ   กริสฺสามาติ   ฯ   เอวํ
วุตฺเต   โกสินารกา   มลฺลา   เต   สงฺเฆ   คเณ  เอตทโวจุํ  ภควา
อมฺหากํ    คามกฺเขตฺเต    ปรินิพฺพุโต    น   มยํ   ทสฺสาม   ภควโต
สรีรานํ ภาคนฺติ ฯ
     [๑๕๘]   เอวํ   วุตฺเต   โทโณ   พฺราหฺมโณ  เต  สงฺเฆ  คเณ
เอตทโวจ
           สุณนฺตุ โภนฺโต มม เอกวากฺยํ ๒
           อมฺหาก พุทฺโธ อหุ ขนฺติวาโท
#๑ ม. เอกวาจํ ฯ
