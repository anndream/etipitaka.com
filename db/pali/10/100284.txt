พฺราหฺมโณ   คามํ   วา   นิคมํ   วา  อุปสงฺกมติ  ตตฺถ  ราชาว  โหติ
รญฺญํ  พฺรหฺมาว  พฺราหฺมณานํ  เทวตาว  คหปติกานํ  ฯ  เย  [๑]  โข
ปน   โภ   เตน   สมเยน  มนุสฺสา  ขิปนฺติ  วา  อุปกฺขลนฺติ  วา  เต
เอวมาหํสุ  นมตฺถุ  มหาโควินฺทสฺส  พฺราหฺมณสฺส นมตฺถุ สตฺตปุโรหิตสฺสาติ ฯ
มหาโควินฺโท     [๒]     พฺราหฺมโณ     เมตฺตาสหคเตน    เจตสา
อเวเรน   อพฺยาปชฺเฌน  เอกํ  ทิสํ  ผริตฺวา  วิหาสิ  ตถา  ทุติยํ  ตถา
ตติยํ    ตถา   จตุตฺถํ   อิติ   อุทฺธมโธ   ติริยํ   สพฺพธิ   สพฺพตฺตตาย
สพฺพาวนฺตํ    โลกํ    เมตฺตาสหคเตน   เจตสา   วิปุเลน   มหคฺคเตน
อปฺปมาเณน   อเวเรน   อพฺยาปชฺเฌน   ผริตฺวา  วิหาสิ  กรุณาสหคเตน
เจตสา   ฯเปฯ   มุทิตาสหคเตน   เจตสา   ฯเปฯ   อุเปกฺขาสหคเตน
เจตสา      ฯเปฯ     สาวกานญฺจ     พฺรหฺมโลกสหพฺยตาย     มคฺคํ
เทเสสิ  ฯ  เย  โข  ปน  โภ  เตน สมเยน มหาโควินฺทสฺส พฺราหฺมณสฺส
สาวกา   สพฺเพน   สพฺพํ   สาสนํ  อาชานึสุ  เต  กายสฺส  เภทา  ปรํ
มรณา   สุคตึ  พฺรหฺมโลกํ  อุปปชฺชึสุ  ฯ  เย  น  สพฺเพน  สพฺพํ  สาสนํ
อาชานึสุ  เต  กายสฺส  เภทา  ปรํ  มรณา อปฺเปกจฺเจ ปรนิมฺมิตวสวตฺตีนํ
เทวานํ      สหพฺยตํ      อุปปชฺชึสุ      อปฺเปกจฺเจ     นิมฺมานรตีนํ
เทวานํ   สหพฺยตํ   อุปปชฺชึสุ   อปฺเปกจฺเจ   ตุสิตานํ  เทวานํ  สหพฺยตํ
อุปปชฺชึสุ    อปฺเปกจฺเจ    ยามานํ    เทวานํ    สหพฺยตํ    อุปปชฺชึสุ
อปฺเปกจฺเจ    ตาวตึสานํ   เทวานํ   สหพฺยตํ   อุปปชฺชึสุ   อปฺเปกจฺเจ
จาตุมฺมหาราชิกานํ  เทวานํ  สหพฺยตํ  อุปปชฺชึสุ ฯ เย [๓] สพฺพนิหีนกายํ
#๑ ยุ. เย จ โข ปน ฯ ม. เย โข ปน โภติ อิเม ปาฐา นตฺถิ ฯ ๒ ม. ยุ. โภ ฯ
#๓ ยุ. สพฺเพ ฯ
