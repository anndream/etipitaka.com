สกฏสตานิ     นิสฺสาย    นิสฺสาย    อติกฺกนฺตานิ    เนว    ปสฺเสยฺย
น   ปน   สทฺทํ   สุเณยฺย   โย   วา  สญฺญี  สมาโน  ชาคโร  เทเว
วสฺสนฺเต  เทเว  คฬคฬายนฺเต  วิชฺชุตาสุ ๑ นิจฺฉรนฺตีสุ อสนิยา ผลนฺติยา
เนว   ปสฺเสยฺย   น  ปน  สทฺทํ  สุเณยฺยาติ  ฯ  กึ  หิ  ภนฺเต  [๒]
กริสฺสนฺติ   ปญฺจ   วา   สกฏสตานิ   ฉ   วา   สกฏสตานิ  สตฺต  วา
สกฏสตานิ   อฏฺฐ   วา   สกฏสตานิ   นว   วา  สกฏสตานิ  ทส  วา
สกฏสตานิ   ฯเปฯ   สหสฺสํ   วา   สกฏสตานิ   ๓  อถโข  เอตเทว
ทุกฺกรตรญฺเจว    ทุรภิสมฺภวตรญฺจ    โย    สญฺญี    สมาโน   ชาคโร
เทเว   วสฺสนฺเต   เทเว  คฬคฬายนฺเต  วิชฺชุตาสุ  นิจฺฉรนฺตีสุ  อสนิยา
ผลนฺติยา เนว ปสฺเสยฺย น ปน สทฺทํ สุเณยฺยาติ ฯ
     [๑๒๑]  เอกมิทาหํ  ปุกฺกุส  สมยํ  อาตุมายํ  วิหรามิ ภูสาคาเร ฯ
เตน  โข  ปน  สมเยน  เทเว  วสฺสนฺเต  เทเว คฬคฬายนฺเต วิชฺชุตาสุ
นิจฺฉรนฺตีสุ   อสนิยา   ผลนฺติยา   อวิทูเร   ภูสาคารสฺส  เทฺว  กสฺสกา
ภาตโร   หตา   จตฺตาโร   จ  พลิพทฺทา  ฯ  อถโข  ปุกฺกุส  อาตุมายํ
มหาชนกาโย   นิกฺขมิตฺวา   เยน   เต   เทฺว  กสฺสกา  ภาตโร  หตา
จตฺตาโร   จ   พลิพทฺทา   เตนุปสงฺกมิ   ฯ  เตน  โข  ปนาหํ  ปุกฺกุส
สมเยน  ภูสาคารา  นิกฺขมิตฺวา  ภูสาคารทฺวาเร  อพฺโภกาเส จงฺกมามิ ฯ
อถโข    ปุกฺกุส   อญฺญตโร   ปุริโส   ตมฺหา   มหาชนกายา   เยนาหํ
เตนุปสงฺกมิ   อุปสงฺกมิตฺวา   มํ   อภิวาเทตฺวา   เอกมนฺตํ  อฏฺฐาสิ  ฯ
#๑ ม. วิชฺชุลฺลตาสุ ฯ อิโต ปรํ อีทิสเมว ฯ ๒ ยุ. ตานิ ฯ ๓ ม. สกฏสตสหสฺสํ
#วา ฯ
