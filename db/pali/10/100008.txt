อรุโณ   นาม   ราชา   ปิตา   อโหสิ   ปภาวตี   นาม  เทวี  มาตา
อโหสิ   ชเนตฺตี   อรุณสฺส   รญฺโญ   อรุณวตี   นาม   นครํ  ราชธานี
อโหสิ   ฯ   เวสฺสภุสฺส   ภิกฺขเว   ภควโต   อรหโต  สมฺมาสมฺพุทฺธสฺส
สุปฺปตีโต   นาม   ราชา   ปิตา   อโหสิ   ยสวตี  นาม  เทวี  มาตา
อโหสิ   ชเนตฺตี   สุปฺปตีตสฺส   รญฺโญ   อโนมํ   นาม  นครํ  ราชธานี
อโหสิ   ฯ   กกุสนฺธสฺส   ภิกฺขเว   ภควโต   อรหโต  สมฺมาสมฺพุทฺธสฺส
อคฺคิทตฺโต   นาม   พฺราหฺมโณ   ปิตา  อโหสิ  วิสาขา  นาม  พฺราหฺมณี
มาตา   อโหสิ   ชเนตฺตี  ฯ  เตน  โข  ปน  ภิกฺขเว  สมเยน  เขโม
นาม   ราชา   อโหสิ  เขมสฺส  รญฺโญ  เขมวตี  นาม  นครํ  ราชธานี
อโหสิ   ฯ   โกนาคมนสฺส   ภิกฺขเว  ภควโต  อรหโต  สมฺมาสมฺพุทฺธสฺส
ยญฺญทตฺโต    นาม    พฺราหฺมโณ    ปิตา    อโหสิ    อุตฺตรา   นาม
พฺราหฺมณี   มาตา   อโหสิ   ชเนตฺตี   ฯ   เตน   โข   ปน  ภิกฺขเว
สมเยน   โสโภ   นาม   ราชา   อโหสิ   โสภสฺส   รญฺโญ   โสภวตี
นาม   นครํ  ราชธานี  อโหสิ  ฯ  กสฺสปสฺส  ภิกฺขเว  ภควโต  อรหโต
สมฺมาสมฺพุทฺธสฺส    พฺรหฺมทตฺโต    นาม    พฺราหฺมโณ    ปิตา   อโหสิ
ธนวตี   นาม   พฺราหฺมณี   มาตา  อโหสิ  ชเนตฺตี  ฯ  เตน  โข  ปน
ภิกฺขเว  สมเยน  กึกี  ๑  นาม  ราชา  อโหสิ  กึกิสฺส รญฺโญ พาราณสี
นาม   นครํ   ราชธานี  อโหสิ  ฯ  มยฺหํ  ภิกฺขเว  เอตรหิ  สุทฺโธทโน
นาม  ราชา  ปิตา  อโหสิ  มายา  ๒  นาม เทวี มาตา อโหสิ ชเนตฺตี
กปิลวตฺถุํ   นาม   นครํ   ราชธานี  อโหสีติ  ฯ  อิทมโวจ  ภควา  อิทํ
#๑ ม. กิกี ฯ ๒ โป. มหามายา ฯ
