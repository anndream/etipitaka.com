มหาสุทสฺสโน อิมาย ทุติยาย อิทฺธิยา สมนฺนาคโต อโหสิ ฯ
     [๑๗๓]   ปุน   จปรํ  อานนฺท  ราชา  มหาสุทสฺสโน  อปฺปาพาโธ
อโหสิ   อปฺปาตงฺโก   สมเวปากินิยา   คหณิยา  สมนฺนาคโต  นาติสีตาย
นาจฺจุณฺหาย    อติวิย    อญฺเญหิ    มนุสฺเสหิ    ฯ   ราชา   อานนฺท
มหาสุทสฺสโน อิมาย ตติยาย อิทฺธิยา สมนฺนาคโต อโหสิ ฯ
     [๑๗๔]     ปุน     จปรํ    อานนฺท    ราชา    มหาสุทสฺสโน
พฺราหฺมณคหปติกานํ  ปิโย  อโหสิ  มนาโป  ฯ  เสยฺยถาปิ  อานนฺท  ปิตา
ปุตฺตานํ    ปิโย   โหติ   มนาโป   เอวเมว   โข   อานนฺท   ราชา
มหาสุทสฺสโน    พฺราหฺมณคหปติกานํ    ปิโย    อโหสิ    มนาโป    ฯ
รญฺโญ   ๑   ปน   อานนฺท   มหาสุทสฺสนสฺส   พฺราหฺมณคหปติกา  ปิยา
อเหสุํ   มนาปา   ฯ   เสยฺยถาปิ   อานนฺท  ปิตุ  ปุตฺตา  ปิยา  โหนฺติ
มนาปา     เอวเมว     โข    อานนฺท    รญฺโญปิ    มหาสุทสฺสนสฺส
พฺราหฺมณคหปติกา   ปิยา   อเหสุํ  มนาปา  ฯ  ภูตปุพฺพํ  อานนฺท  ราชา
มหาสุทสฺสโน   จตุรงฺคินิยา   เสนาย   อุยฺยานภูมึ   นิยฺยาสิ  ฯ  อถโข
อานนฺท    พฺราหฺมณคหปติกา    ราชานํ    มหาสุทสฺสนํ    อุปสงฺกมิตฺวา
เอวมาหํสุ  อตรมาโน  เทว  ยาหิ  ยถา  ตํ มยํ จิรตรํ ปสฺเสยฺยามาติ ฯ
ราชาปิ    อานนฺท    มหาสุทสฺสโน    สารถิ   อามนฺเตสิ   อตรมาโน
สารถิ    รถํ    เปเสหิ    ยถา    อหํ    พฺราหฺมณคหปติเก   จิรตรํ
ปสฺเสยฺยนฺติ   ฯ   ราชา  อานนฺท  มหาสุทสฺสโน  อิมาย  จตุตฺถาย  ๒
อิทฺธิยา    สมนฺนาคโต   อโหสิ   ฯ   ราชา   อานนฺท   มหาสุทสฺสโน
#๑ ม. ยุ. รญฺโญปิ อานนฺท ฯ ๒ ม. จตุตฺถิยา ฯ
