วา   สพฺพนฺตํ   มยฺหํ   นตฺถิ   ตุเยฺหตฺถ   กิญฺจิ   ปิตุ   เม   สนฺตโก
โภติ   ทายชฺชํ  นิยฺยาเทหีติ  ฯ  อถโข  สา  พฺราหฺมณี  สตฺถํ  คเหตฺวา
โอวรกํ   ปวิสิตฺวา   อุทรํ   อุปฺปาเตสิ  ๑  ยาว  วิชานามิ  ยทิ  วา
กุมารโก   ยทิ   วา   กุมาริกาติ  สา  อตฺตานญฺเจว  ชีวิตญฺจ  คพฺภญฺจ
สาปเตยฺยญฺจ    ยถา   ตํ   พาลา   อพฺยตฺตา   อนยพฺยสนํ   อาปนฺนา
อโยนิโส   ทายชฺชํ   คเวสนฺตี   เอวเมว   โข   ตฺวํ  ราชญฺญ  พาโล
อพฺยตฺโต    อนยพฺยสนํ   อาปชฺชิสฺสสิ   อโยนิโส   ปรโลกํ   คเวสนฺโต
เสยฺยถา  ๒  พฺราหฺมณี  พาลา  อพฺยตฺตา  อนยพฺยสนํ อาปนฺนา อโยนิโส
ทายชฺชํ   คเวสนฺตี   ฯ   น   โข   ราชญฺญ  สมณพฺราหฺมณา  สีลวนฺโต
กลฺยาณธมฺมา    อปกฺกํ    ปริปาเจนฺติ    อปิจ    ปริปากํ   อาคเมนฺติ
ปณฺฑิตา   ฯ   ๓   อญฺเญหิ  ๔  ราชญฺญ  สมณพฺราหฺมณานํ  สีลวนฺตานํ
กลฺยาณธมฺมานํ   ชีวิเตน   ยถา  ๕  ราชญฺญ  สมณพฺราหฺมณา  สีลวนฺโต
กลฺยาณธมฺมา   จิรํ   ทีฆมทฺธานํ   ติฏฺฐนฺติ  ตถา  ๖  พหุปุญฺญํ  ปสวนฺติ
พหุชนหิตาย   จ   ปฏิปชฺชนฺติ  พหุชนสุขาย  โลกานุกมฺปาย  ๗  อตฺถาย
หิตาย  สุขาย  เทวมนุสฺสานํ  ฯ  อิมินาปิ  โข [๘] ราชญฺเญ ปริยาเยน
เอวํ โหตุ อิติปิ อตฺถิ ปโร โลโก ฯเปฯ ผลํ วิปาโกติ ฯ
     [๓๑๑]   กิญฺจาปิ   ภวํ   กสฺสโป   เอวมาห   อถโข  เอวมฺเม
เอตฺถ   โหติ   อิติปิ   นตฺถิ   ปโร  โลโก  ฯเปฯ  ผลํ  วิปาโกติ  ฯ
อตฺถิ    ปน    ราชญฺญ    ปริยาโย    ฯเปฯ    อตฺถิ   โภ   กสฺสป
ปริยาโย  ฯเปฯ  ยถากถํ  วิย  ราชญฺญาติ  ฯ  อิธ เม โภ กสฺสป ปุริสา
#๑ ม. ยุ. โอปาเทสิ ฯ ๒ ม. ยุ. เสยฺยถาปิ สา ... ฯ ๓ ม. ปณฺฑิตานํ ฯ
#๔ ม. ยุ. อตฺโถ หิ ฯ ๕-๖ ม. ยุ. ยถา ยถาโข ... ตถา ตถา ฯ
#๗ ม. ยุ. โลกานุกมฺปกาย ฯ ๘ ม. ยุ. เต ฯ
