นิกฺขมิ   ตํ   โคตมทฺวารํ   นาม   อโหสิ   ฯ   อถโข   ภควา  เยน
คงฺคา   นที   เตนุปสงฺกมิ   ฯ   เตน  โข  ปน  สมเยน  คงฺคา  นที
ปูรา   โหติ   สมติตฺติกา   กากเปยฺยา  ฯ  อปฺเปกจฺเจ  มนุสฺสา  นาวํ
ปริเยสนฺติ    อปฺเปกจฺเจ    อุฬุมฺปํ    ปริเยสนฺติ   อปฺเปกจฺเจ   กุลฺลํ
พนฺธนฺติ   ปารา   ปารํ  ๑  คนฺตุกามา  ฯ  อถโข  ภควา  เสยฺยถาปิ
นาม   พลวา   ปุริโส   สมฺมิญฺชิตํ   วา   พาหํ   ปสาเรยฺย   ปสาริตํ
วา   พาหํ   สมฺมิญฺเชยฺย   เอวเมว   คงฺคาย   นทิยา  โอริเม  ตีเร
อนฺตรหิโต   ปาริเม   ตีเร  ปจฺจุฏฺฐาสิ  สทฺธึ  ภิกฺขุสงฺเฆน  ฯ  อทฺทสา
โข   ภควา  เต  มนุสฺเส  อปฺเปกจฺเจ  นาวํ  ปริเยสนฺเต  อปฺเปกจฺเจ
อุฬุมฺปํ    ปริเยสนฺเต   อปฺเปกจฺเจ   กุลฺลํ   พนฺธนฺเต   ปารา   ปารํ
คนฺตุกาเม   ฯ   อถโข  ภควา  เอตมตฺถํ  วิทิตฺวา  ตายํ  เวลายํ  อิมํ
อุทานํ อุทาเนสิ
    เย ตรนฺติ อณฺณวํ สรํ           เสตุํ กตฺวาน วิสชฺช ปลฺลลานิ
    กุลฺลํ [๒] ชโน จ ๓ พนฺธติ    ติณฺณา เมธาวิโน ชนาติ ฯ
                    ปฐมภาณวารํ ๔ ฯ
     [๘๖]    อถโข    ภควา    อายสฺมนฺตํ    อานนฺทํ   อามนฺเตสิ
อายามานนฺท   เยน  โกฏิคาโม  เตนุปสงฺกมิสฺสามาติ  ฯ  เอวํ  ภนฺเตติ
โข   อายสฺมา   อานนฺโท   ภควโต   ปจฺจสฺโสสิ   ฯ   อถโข  ภควา
มหตา   ภิกฺขุสงฺเฆน   สทฺธึ   เยน   โกฏิคาโม   ตทวสริ   ฯ   ตตฺร
#๑ สี. ยุ. อปราปรํ ฯ ม. อปารา ปารํ ฯ อิโต ปรํ อีทิสเมว ฯ ยุ. โอรา ปารํ ฯ
#๒ ม. ยุ. หิ ฯ ๓ ม. ยุ. จสทฺโท นตฺถิ ฯ ๔ ม. ... วาโร ฯ
