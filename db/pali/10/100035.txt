วิหาสิ   ฯ   อญฺเญเนว   ตานิ   จตุราสีติปพฺพชิตสหสฺสานิ   อคมํสุ   ฯ
อญฺเญน  [๑]  วิปสฺสี  โพธิสตฺโต ฯ อถโข ภิกฺขเว วิปสฺสิสฺส โพธิสตฺตสฺส
วาสูปคตสฺส    รโหคตสฺส    ปฏิสลฺลีนสฺส   เอวํ   เจตโส   ปริวิตกฺโก
อุทปาทิ   กิจฺฉํ   วตายํ   โลโก   อาปนฺโน   ชายติ   จ   ชียติ   จ
มียติ   จ   จวติ   จ   อุปปชฺชติ   จ   อถ   จ   ปนิมสฺส   ทุกฺขสฺส
นิสฺสรณํ   นปฺปชานาติ   ชรามรณสฺส  กุทสฺสุ  ๒  นาม  อิมสฺส  ทุกฺขสฺส
นิสฺสรณํ ปญฺญายิสฺสติ ชรามรณสฺสาติ ฯ
     [๓๙]   อถโข  ภิกฺขเว  วิปสฺสิสฺส  โพธิสตฺตสฺส  เอตทโหสิ  กิมฺหิ
นุ   โข   สติ   ชรามรณํ   โหติ   กึปจฺจยา   ชรามรณนฺติ  ฯ  อถโข
ภิกฺขเว    วิปสฺสิสฺส    โพธิสตฺตสฺส   โยนิโสมนสิการา   อหุ   ปญฺญาย
อภิสมโย    ชาติยา    โข    สติ    ชรามรณํ    โหติ   ชาติปจฺจยา
ชรามรณนฺติ   ฯ   อถโข   ภิกฺขเว   วิปสฺสิสฺส  โพธิสตฺตสฺส  เอตทโหสิ
กิมฺหิ   นุ  โข  สติ  ชาติ  โหติ  กึปจฺจยา  ชาตีติ  ฯ  อถโข  ภิกฺขเว
วิปสฺสิสฺส    โพธิสตฺตสฺส   โยนิโสมนสิการา   อหุ   ปญฺญาย   อภิสมโย
ภเว   โข   สติ   ชาติ  โหติ  ภวปจฺจยา  ชาตีติ  ฯ  อถโข  ภิกฺขเว
วิปสฺสิสฺส   โพธิสตฺตสฺส   เอตทโหสิ   กิมฺหิ   นุ  โข  สติ  ภโว  โหติ
กึปจฺจยา    ภโวติ    ฯ    อถโข   ภิกฺขเว   วิปสฺสิสฺส   โพธิสตฺตสฺส
โยนิโสมนสิการา   อหุ   ปญฺญาย  อภิสมโย  อุปาทาเน  โข  สติ  ภโว
โหติ    อุปาทานปจฺจยา    ภโวติ    ฯ   อถโข   ภิกฺขเว   วิปสฺสิสฺส
โพธิสตฺตสฺส    เอตทโหสิ    กิมฺหิ   นุ   โข   สติ   อุปาทานํ   โหติ
#๑ ม. มคฺเคน ฯ ๒ ม. ยุ. กุทาสฺสุ ฯ
