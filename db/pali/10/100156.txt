     [๑๒๒]  อถโข  อายสฺมา อานนฺโท อจิรปกฺกนฺเต ปุกฺกุเส มลฺลปุตฺเต
ตํ    สิงฺคิวณฺณํ   ยุคมฏฺฐํ   ธารณียํ   ภควโต   กายํ   อุปนาเมสิ   ฯ
ตํ   ภควโต   กายํ   อุปนามิตํ   หตจฺฉิกํ  ๑  วิย  ขายติ  ฯ  อถโข
อายสฺมา   อานนฺโท   ภควนฺตํ   เอตทโวจ   อจฺฉริยํ   ภนฺเต   อพฺภุตํ
ภนฺเต   ยาว   ปริสุทฺโธ   ภนฺเต   ตถาคตสฺส   ฉวิวณฺโณ  ปริโยทาโต
อิทํ   ภนฺเต   สิงฺคิวณฺณํ   ยุคมฏฺฐํ   ธารณียํ   ภควโต  กายํ  อุปนามิตํ
หตจฺฉิกํ   ๑  วิย  ขายตีติ  ฯ  เอวเมตํ  อานนฺท  ทฺวีสุ  โข  อานนฺท
กาเลสุ    อติวิย    ตถาคตสฺส   กาโย   ปริสุทฺโธ   โหติ   ฉวิวณฺโณ
ปริโยทาโต    กตเมสุ    ทฺวีสุ    ยญฺจ    อานนฺท   รตฺตึ   ตถาคโต
อนุตฺตรํ    สมฺมาสมฺโพธึ    อภิสมฺพุชฺฌติ   ยญฺจ   รตฺตึ   อนุปาทิเสสาย
นิพฺพานธาตุยา   ปรินิพฺพายติ   อิเมสุ   โข   อานนฺท   ทฺวีสุ   กาเลสุ
อติวิย   ตถาคตสฺส   กาโย   ปริสุทฺโธ   โหติ   ฉวิวณฺโณ  ปริโยทาโต
อชฺช   โข   ปนานนฺท  รตฺติยา  ปจฺฉิเม  ยาเม  กุสินารายํ  อุปวตฺตเน
มลฺลานํ    สาลวเน    อนฺตเร   ยมกสาลานํ   ตถาคตสฺส   ปรินิพฺพานํ
ภวิสฺสติ    อายามานนฺท    เยน    กกุธนที   เตนุปสงฺกมิสฺสามาติ   ฯ
เอวํ ภนฺเตติ โข อายสฺมา อานนฺโท ภควโต ปจฺจสฺโสสิ ฯ
     [๑๒๓] สิงฺคิวณฺณํ ยุคมฏฺฐํ      ปุกฺกุโส อภิหารยิ
           เตน อจฺฉาทิโต สตฺถา  โสมวณฺโณ ๒ อโสภถาติ ฯ
     [๑๒๔]  อถโข  ภควา  มหตา  ภิกฺขุสงฺเฆน  สทฺธึ  เยน  กกุธนที
#๑ ม. หตจฺจิกํ ฯ ยุ. วีตจฺจีกํ ฯ อิโต ปรํ อีทิสเมว ฯ ๒ สี. ยุ. เหมวณฺโณ ฯ
