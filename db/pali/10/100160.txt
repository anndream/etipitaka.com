ปาเทน ปาทํ อจฺจาธาย สโต สมฺปชาโน ฯ
     [๑๒๙]   เตน   โข   ปน   สมเยน  ยมกสาลา  สพฺพผาลิผุลฺลา
โหนฺติ   อกาลปุปฺเผหิ   เต   ตถาคตสฺส   สรีรํ  โอกิรนฺติ  อชฺโฌกิรนฺติ
อภิปฺปกิรนฺติ    ตถาคตสฺส    ปูชาย    ฯ   ทิพฺพานิปิ   มนฺทารวปุปฺผานิ
อนฺตลิกฺขา   ปปตนฺติ   ตานิ   ตถาคตสฺส   สรีรํ  โอกิรนฺติ  อชฺโฌกิรนฺติ
อภิปฺปกิรนฺติ    ตถาคตสฺส    ปูชาย    ฯ    ทิพฺพานิปิ    จนฺทนจุณฺณานิ
อนฺตลิกฺขา  สมฺปตนฺติ  ๑  ตานิ  ตถาคตสฺส  สรีรํ  โอกิรนฺติ อชฺโฌกิรนฺติ
อภิปฺปกิรนฺติ   ตถาคตสฺส   ปูชาย   ฯ   ทิพฺพานิปิ   ตุริยานิ  อนฺตลิกฺเข
วชฺชนฺติ   ๒   ตถาคตสฺส   ปูชาย  ฯ  ทิพฺพานิปิ  สงฺคีตานิ  อนฺตลิกฺเข
วตฺตนฺติ   ตถาคตสฺส   ปูชาย   ฯ   อถโข  ภควา  อายสฺมนฺตํ  อานนฺทํ
อามนฺเตสิ   สพฺพผาลิผุลฺลา   โข   อานนฺท   ยมกสาลา   อกาลปุปฺเผหิ
(๓)  ตถาคตสฺส  สรีรํ  โอกิรนฺติ  อชฺโฌกิรนฺติ  อภิปฺปกิรนฺติ  ตถาคตสฺส
ปูชาย    ทิพฺพานิปิ    มนฺทารวปุปฺผานิ    อนฺตลิกฺขา    ปปตนฺติ   ตานิ
ตถาคตสฺส    สรีรํ   โอกิรนฺติ   อชฺโฌกิรนฺติ   อภิปฺปกิรนฺติ   ตถาคตสฺส
ปูชาย     ทิพฺพานิปิ    จนฺทนจุณฺณานิ    อนฺตลิกฺขา    ปปตนฺติ    ตานิ
ตถาคตสฺส    สรีรํ   โอกิรนฺติ   อชฺโฌกิรนฺติ   อภิปฺปกิรนฺติ   ตถาคตสฺส
ปูชาย   ทิพฺพานิปิ   ตุริยานิ   อนฺตลิกฺเข   วชฺชนฺติ   ตถาคตสฺส  ปูชาย
ทิพฺพานิปิ    สงฺคีตานิ   อนฺตลิกฺเข   วตฺตนฺติ   ตถาคตสฺส   ปูชาย   น
โข   อานนฺท   เอตฺตาวตา  ว  ตถาคโต  สกฺกโต  วา  โหติ  ครุกโต
วา   มานิโต   วา   ปูชิโต   วา   อปจิโต   วา  โย  โข  อานนฺท
#๑ ม. ยุ. ปปตนฺติ ฯ ๒ ยุ. วชฺเชนฺติ ฯ ๓ ม. เต ฯ
