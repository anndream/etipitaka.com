กิสฺส    เหตุ    อุภินฺนํ   สุทฺธตฺตา   เอวเมว   โข   ภิกฺขเว   ยทา
โพธิสตฺโต  มาตุ  กุจฺฉิสฺมา  นิกฺขมติ  วิสโท  ๑  ว  นิกฺขมติ  อมกฺขิโต
อุทฺเทน   ๒  อมกฺขิโต  เสเมฺหน  อมกฺขิโต  รุหิเรน  อมกฺขิโต  เกนจิ
อสุจินา สุทฺโธ วิสุทฺโธ ๓ ฯ อยเมตฺถ ธมฺมตา ฯ(
     [๒๕]  ธมฺมตา  เอสา  ภิกฺขเว  ยทา  โพธิสตฺโต  มาตุ กุจฺฉิสฺมา
นิกฺขมติ    เทฺว    อุทกสฺส   ธารา   อนฺตลิกฺขา   ปาตุภวนฺติ   เอกา
สีตสฺส    เอกา    อุณฺหสฺส   เยน   โพธิสตฺตสฺส   อุทกกิจฺจํ   กโรนฺติ
มาตุ จ ฯ อยเมตฺถ ธมฺมตา ฯ
     [๒๖]   ธมฺมตา  เอสา  ภิกฺขเว  สมฺปติชาโต  โพธิสตฺโต  สเมหิ
ปาเทหิ   ปติฏฺฐหิตฺวา   อุตฺตเรนาภิมุโข   ๔  สตฺตปทวีติหาเรน  คจฺฉติ
เสตมฺหิ   ฉตฺเต   อนุธาริยมาเน   ๕   สพฺพา  จ  ทิสา  อนุวิโลเกติ
อาสภิญฺจ    วาจํ    ภาสติ    อคฺโคหมสฺมิ    โลกสฺส    เชฏฺโฐหมสฺมิ
โลกสฺส    เสฏฺโฐหมสฺมิ    โลกสฺส    อยมนฺติมา    เม   ๖   ชาติ
นตฺถิทานิ ปุนพฺภโวติ ฯ อยเมตฺถ ธมฺมตา ฯ
     [๒๗]  ธมฺมตา  เอสา  ภิกฺขเว  ยทา  โพธิสตฺโต  มาตุ กุจฺฉิสฺมา
นิกฺขมติ  อถ  สเทวเก  โลเก  สมารเก  สพฺรหฺมเก  สสฺสมณพฺราหฺมณิยา
ปชาย      สเทวมนุสฺสาย      อปฺปมาโณ     โอฬาโร     โอภาโส
ปาตุภวติ  อติกฺกมฺเมว  เทวานํ  เทวานุภาวํ  ฯ  ยาปิ  ตา  โลกนฺตริกา
อฆา  อสํวุตา  [๗]  อนฺธการติมิสา  ยตฺถปิเม จนฺทิมสุริยา เอวํมหิทฺธิกา
เอวํมหานุภาวา   อาภาย   นานุโภนฺติ   ตตฺถปิ   อปฺปมาโณ   โอฬาโร
#๑ โป. วิสุทฺโธ ฯ ๒ ม. ยุ. อุเทน ฯ ๓ ม. ยุ. วิสโท ฯ ๔ ม. อุตฺตเรน มุโข ฯ
#ยุ. อุตฺตราภิมุโข ฯ ๕ ยุ. อนุหีรมาเน ฯ ๖ ม. ยุ. เมสทฺโท นตฺถิ ฯ
#๗ ม. ยุ. อนฺธการา ฯ
