สํสนฺทติ   โข   เต   ปญฺจสิข   ตนฺติสฺสโร   คีตสฺสเรน   คีตสฺสโร  จ
ตนฺติสฺสเรน  เนว  ๑  ปน  เต  ปญฺจสิข  ตนฺติสฺสโร  คีตสฺสรํ อติวตฺตติ
น  ๒  คีตสฺสโร  จ  ตนฺติสฺสรํ  กทา  สํยูฬฺหา  ปน  เต  ปญฺจสิข อิมา
คาถา    พุทฺธูปสญฺหิตา   ธมฺมูปสญฺหิตา   สงฺฆูปสญฺหิตา   อรหนฺตูปสญฺหิตา
กามูปสญฺหิตาติ      ฯ     เอกมิทาหํ     ภนฺเต     สมยํ     ภควา
อุรุเวลายํ    วิหรติ    นชฺชา    เนรญฺชราย   ตีเร   อชปาลนิโคฺรเธ
ปฐมาภิสมฺพุทฺโธ   ฯ   เตน  โข  ปนาหํ  ภนฺเต  สมเยน  ภทฺทา  นาม
สุริยวจฺฉสา    ติมฺพรุโน    คนฺธพฺพรญฺโญ    ธีตา    ตมาภิกงฺขามิ   ฯ
สา  โข  ปน  ภนฺเต  ภคินี  ปรกามินี  โหติ  สิขณฺฑิ  ๓ นาม มาตลิสฺส.
สงฺคาหกสฺส   ปุตฺโต  ตมาภิกงฺขติ  ฯ  ยโต  โข  อหํ  ภนฺเต  ตํ  ภคินึ
นาลตฺถํ   เกนจิ   ปริยาเยน   อถาหํ   เวฬุวปณฺฑุวีณํ   อาทาย   เยน
ติมฺพรุโน     คนฺธพฺพรญฺโญ     นิเวสนํ    เตนุปสงฺกมึ    อุปสงฺกมิตฺวา
เวฬุวปณฺฑุวีณํ   อสฺสาเวสึ   อิมา   [๔]  คาถา  อภาสึ  พุทฺธูปสญฺหิตา
ธมฺมูปสญฺหิตา สงฺฆูปสญฺหิตา อรหนฺตูปสญฺหิตา กามูปสญฺหิตา
           วนฺเท เต ปิตรํ ภทฺเท      ติมฺพรุํ สุริยวจฺฉเส
           เยน ชาตาสิ กลฺยาณี       อานนฺทชนนี มม ฯ ฯเปฯ
           สาลํว น จิรํ ผุลฺลํ         ปิตรํ เต สุเมธเส
           วนฺทมาโน นมสฺสามิ        ยสฺสาเสตาทิสี ปชาติ ฯ
     [๒๕๐]  เอวํ  วุตฺเต  ภนฺเต  ภทฺทา  สุริยวจฺฉสา  มํ  เอตทโวจ
น  โข  เม  มาริส  โส  ภควา  สมฺมุขา  ทิฏฺโฐ อปิจ สุโตเยว เม โส
#๑ ม. ยุ. น จ ปน ฯ ๒ ม. ยุ. นสทฺโท นตฺถิ ฯ ๓ ม. สิขณฺฑี ฯ
#๔ ม. ยุ. อิมา จ คาถาโย ฯ
