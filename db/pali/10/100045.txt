               อุฏฺเฐหิ วีร วิชิตสงฺคาม
               สตฺถวาห อนณ วิวร ๑ โลเก
     เทเสตุ ๒ ภควา ธมฺมํ      อญฺญาตาโร ภวิสฺสนฺตีติ ฯ
     [๔๖]  เอวํ  วุตฺเต  ๓ ภิกฺขเว วิปสฺสี ภควา อรหํ สมฺมาสมฺพุทฺโธ
ตํ มหาพฺรหฺมานํ คาถาย อชฺฌภาสิ
               อปารุตา เต ๔ อมตสฺส ทฺวารา
               เย โสตวนฺโต ปมุญฺจนฺตุ สทฺธํ
               วิหึสสญฺญี ปคุณํ นภาสึ
               ธมฺมํ ปณีตํ มนุเชสุ พฺรเหฺมติ ฯ
     [๔๗]   อถโข  [๕]  ภิกฺขเว  มหาพฺรหฺมา  กตาวกาโส  โขมฺหิ
วิปสฺสินา     ภควตา    อรหตา    สมฺมาสมฺพุทฺเธน    ธมฺมเทสนายาติ
วิปสฺสึ    ภควนฺตํ    อรหนฺตํ    สมฺมาสมฺพุทฺธํ   อภิวาเทตฺวา   ปทกฺขิณํ
กตฺวา ตตฺเถว อนฺตรธายิ ฯ
     [๔๘]     อถโข    ภิกฺขเว    วิปสฺสิสฺส    ภควโต    อรหโต
สมฺมาสมฺพุทฺธสฺส   เอตทโหสิ  กสฺส  นุ  โข  อหํ  ปฐมํ  ธมฺมํ  เทเสยฺยํ
โก   อิมํ  ธมฺมํ  ขิปฺปเมว  อาชานิสฺสตีติ  ฯ  อถโข  ภิกฺขเว  วิปสฺสิสฺส
ภควโต   อรหโต   สมฺมาสมฺพุทฺธสฺส   เอตทโหสิ   อยํ  โข  ขณฺโฑ  จ
ราชปุตฺโต   ติสฺโส  จ  ปุโรหิตปุตฺโต  พนฺธุมติยา  ราชธานิยา  ปฏิวสนฺติ
ปณฺฑิตา   วิยตฺตา   เมธาวิโน   ทีฆรตฺตํ   อปฺปรชกฺขชาติกา   ยนฺนูนาหํ
ขณฺฑสฺส   จ   ราชปุตฺตสฺส   ติสฺสสฺส   จ   ปุโรหิตปุตฺตสฺส  ปฐมํ  ธมฺมํ
#๑ ม. ยุ. วิจร ฯ ๒ ม. เทสสฺสุ ฯ ๓ ม. ยุ. อถโข ฯ ๔ ม. ยุ. เตสํ ฯ
#๕ ม. ยุ. โส ฯ
