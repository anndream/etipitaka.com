อิติสา   ทิฏฺฐีติ   ตทกลฺลํ   ฯ   โหติ   จ   น   จ   โหติ  ตถาคโต
ปรมฺมรณา   อิติสา   ทิฏฺฐีติ   ตทกลฺลํ   ฯ   เนว  โหติ  น  น  โหติ
ตถาคโต   ปรมฺมรณา   อิติสา  ทิฏฺฐีติ  ตทกลฺลํ  ฯ  ตํ  กิสฺส  เหตุ  ฯ
ยาวตานนฺท   อธิวจนํ   ยาวตา   อธิวจนปโถ  ยาวตา  นิรุตฺติปโถ  ๑
ยาวตา     ปญฺญตฺติ    ยาวตา    ปญฺญตฺติปโถ    ยาวตา    ปญฺญาปนํ
ยาวตา    ปญฺญาวจรํ    ยาวตา    วฏฺฏํ    วตฺตติ    ตาวตา   วฏฺฏํ
วตฺตติ    ตทภิญฺญา    วิมุตฺโต    ภิกฺขุ    ตทภิญฺญา    วิมุตฺตํ    ภิกฺขุํ
น ชานาติ น ปสฺสติ อิติสา ทิฏฺฐีติ ตทกลฺลํ ฯ
     [๖๕]   สตฺต   โข   อิมา   ๒  อานนฺท  วิญฺญาณฏฺฐิติโย  เทฺว
อายตนานิ   ฯ   กตมา   สตฺต   ฯ   สนฺตานนฺท  สตฺตา  นานตฺตกายา
นานตฺตสญฺญิโน   เสยฺยถาปิ  มนุสฺสา  เอกจฺเจ  จ  เทวา  เอกจฺเจ  จ
วินิปาติกา  อยํ  ปฐมา  วิญฺญาณฏฺฐิติ  ฯ  สนฺตานนฺท  สตฺตา นานตฺตกายา
เอกตฺตสญฺญิโน    เสยฺยถาปิ    เทวา   พฺรหฺมกายิกา   ปฐมาภินิพฺพตฺตา
จตุอปายิกา    ๓    สตฺตา    จ    อยํ   ทุติยา   วิญฺญาณฏฺฐิติ   ฯ
สนฺตานนฺท   สตฺตา   เอกตฺตกายา   นานตฺตสญฺญิโน   เสยฺยถาปิ  เทวา
อาภสฺสรา    อยํ    ตติยา    วิญฺญาณฏฺฐิติ    ฯ   สนฺตานนฺท   สตฺตา
เอกตฺตกายา    เอกตฺตสญฺญิโน    เสยฺยถาปิ   เทวา   สุภกิณฺหา   อยํ
จตุตฺถา   วิญฺญาณฏฺฐิติ   ฯ   สนฺตานนฺท   สตฺตา   สพฺพโส   รูปสญฺญานํ
สมติกฺกมา    ปฏิฆสญฺญานํ    อตฺถงฺคมา    นานตฺตสญฺญานํ   อมนสิการา
อนนฺโต     อากาโสติ     อากาสานญฺจายตนูปคา     อยํ     ปญฺจมา
#๑ ม. ยุ. นิรุตฺติ ฯ ๒ ม. อยํ ปาโฐ นตฺถิ ฯ ๓ ม. ยุ.
#จตุอปายิกา สตฺตาติ อิเม เทฺว ปาฐา นตฺถิ ฯ
