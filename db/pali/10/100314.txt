เสวโต   อกุสลา   ธมฺมา   ปริหายนฺติ   กุสลา   ธมฺมา   อภิวฑฺฒนฺตีติ
เอวรูปา   อุเปกฺขา   เสวิตพฺพา   ฯ   ตตฺถ  ยญฺเจ  สวิตกฺกํ  สวิจารํ
ยญฺเจ    อวิตกฺกํ    อวิจารํ    เย   อวิตกฺเก   อวิจาเร   ปณีตตเร
อุเปกฺขํ  จาหํ  เทวานมินฺท  ทุวิเธน  วทามิ  เสวิตพฺพํปิ  อเสวิตพฺพํปีติ ฯ
อิติ    ยนฺตํ    วุตฺตํ    อิทเมตํ    ปฏิจฺจ   วุตฺตํ   ฯ   เอวํปฏิปนฺโน
โข     เทวานมินฺท    ภิกฺขุ    ปปญฺจสญฺญาสงฺขานิโรธสารุปฺปคามินีปฏิปทํ
ปฏิปนฺโน   โหตีติ   ฯ   อิตฺถํ   ภควา   สกฺกสฺส  เทวานมินฺทสฺส  ปญฺหํ
ปุฏฺโฐ    พฺยากาสิ    ฯ   อตฺตมโน   สกฺโก   เทวานมินฺโท   ภควโต
ภาสิตํ    อภินนฺทิ    อนุโมทิ    เอวเมตํ    ภควา   เอวเมตํ   สุคต
ติณฺณา    เมตฺถ   กงฺขา   วิคตา   กถํกถา   ภควโต   ปญฺหาพฺยากรณํ
สุตฺวาติ ฯ
     [๒๕๘]  อิติห  สกฺโก  เทวานมินฺโท  ภควโต  ภาสิตํ  อภินนฺทิตฺวา
อนุโมทิตฺวา   ภควนฺตํ   อุตฺตรึ   ๑  ปญฺหํ  อปุจฺฉิ  กถํ  ปฏิปนฺโน  ปน
มาริส   ภิกฺขุ   ปาติโมกฺขสํวราย   ปฏิปนฺโน   โหตีติ  ฯ  กายสมาจารํ
จาหํ    เทวานมินฺท    ทุวิเธน    วทามิ    เสวิตพฺพํปิ    อเสวิตพฺพํปิ
วจีสมาจารํ  จาหํ  เทวานมินฺท  ทุวิเธน  วทามิ  เสวิตพฺพํปิ  อเสวิตพฺพํปิ
ปริเยสนํ     จาหํ     เทวานมินฺท    ทุวิเธน    วทามิ    เสวิตพฺพํปิ
อเสวิตพฺพํปิ   ฯ   กายสมาจารํ   จาหํ   เทวานมินฺท   ทุวิเธน  วทามิ
เสวิตพฺพํปิ    อเสวิตพฺพํปีติ   ฯ   อิติ   โข   ปเนตํ   วุตฺตํ   กิญฺเจตํ
ปฏิจฺจ   วุตฺตํ   ฯ   ตตฺถ   ยํ   ชญฺญา   กายสมาจารํ  อิมํ  โข  เม
#๑ ม. อุตตริ ฯ
