ภิกฺขูสุ   ฐสฺสนฺติ   อิเมสุ   จ   สตฺตสุ   อปริหานิเยสุ   ธมฺเมสุ  ภิกฺขู
สนฺทิสฺสิสฺสนฺติ     วุฑฺฒิเยว     ภิกฺขเว    ภิกฺขูนํ    ปาฏิกงฺขา    โน
ปริหานิ ฯ
     [๗๒]  อปเรปิ  โว  ภิกฺขเว  สตฺต อปริหานิเย ธมฺเม เทเสสฺสามิ
ตํ   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข
เต   ภิกฺขู   ภควโต   ปจฺจสฺโสสุํ   ฯ   ภควา  เอตทโวจ  ยาวกีวญฺจ
ภิกฺขเว   ภิกฺขู   สทฺธา   ภวิสฺสนฺติ   ฯเปฯ   หิริมนา   ภวิสฺสนฺติ   ฯ
โอตฺตปฺปี    ภวิสฺสนฺติ    ฯ   พหุสฺสุตา   ภวิสฺสนฺติ   ฯ   อารทฺธวิริยา
ภวิสฺสนฺติ    ฯ    อุปฏฺฐิตสฺสตี   ภวิสฺสนฺติ   ฯ   ปญฺญวนฺโต   ภวิสฺสนฺติ
วุฑฺฒิเยว   ภิกฺขเว   ภิกฺขูนํ   ปาฏิกงฺขา   โน  ปริหานิ  ฯ  ยาวกีวญฺจ
ภิกฺขเว   อิเม   สตฺต   อปริหานิยา   ธมฺมา   ภิกฺขูสุ  ฐสฺสนฺติ  อิเมสุ
จ   สตฺตสุ   อปริหานิเยสุ   ธมฺเมสุ   ภิกฺขู   สนฺทิสฺสิสฺสนฺติ   วุฑฺฒิเยว
ภิกฺขเว ภิกฺขูนํ ปาฏิกงฺขา โน ปริหานิ ฯ
     [๗๓]  อปเรปิ  โว  ภิกฺขเว  สตฺต อปริหานิเย ธมฺเม เทเสสฺสามิ
ตํ   สุณาถ   สาธุกํ   มนสิกโรถ   ภาสิสฺสามีติ  ฯ  เอวํ  ภนฺเตติ  โข
เต   ภิกฺขู   ภควโต   ปจฺจสฺโสสุํ   ฯ   ภควา  เอตทโวจ  ยาวกีวญฺจ
ภิกฺขเว   ภิกฺขู  สติสมฺโพชฺฌงฺคํ  ภาเวสฺสนฺติ  ฯเปฯ  ธมฺมวิจยสมฺโพชฺฌงฺคํ
ภาเวสฺสนฺติ       ฯ       วิริยสมฺโพชฺฌงฺคํ      ภาเวสฺสนฺติ      ฯ
ปีติสมฺโพชฺฌงฺคํ   ภาเวสฺสนฺติ   ฯ   ปสฺสทฺธิสมฺโพชฺฌงฺคํ   ภาเวสฺสนฺติ  ฯ
สมาธิสมฺโพชฺฌงฺคํ   ภาเวสฺสนฺติ   ฯ   อุเปกฺขาสมฺโพชฺฌงฺคํ   ภาเวสฺสนฺติ
