โจรํ   อาคุจารึ  คเหตฺวา  ทสฺเสนฺติ  อยนฺเต  ภนฺเต  โจโร  อาคุจารี
อิมสฺส   ยํ   อิจฺฉสิ   ตํ   ทณฺฑํ   วเทหีติ   ๑  ตฺยาหํ  เอวํ  วทามิ
เตนหิโภ   อิมํ   ปุริสํ   ชีวนฺตํเยว  กุมฺภิยา  ปกฺขิปิตฺวา  มุขํ  ปิทหิตฺวา
อลฺเลน   จมฺเมน   โอนทฺธิตฺวา   อลฺลาย   มตฺติกาย  พหลวิเลปนํ  ๒
กริตฺวา   อุทฺธนํ   อาโรเปตฺวา   อคฺคึ   เทถาติ   เต   เม   สาธูติ
ปฏิสฺสุตฺวา   ตํ   ปุริสํ   ชีวนฺตํเยว  กุมฺภิยา  ปกฺขิปิตฺวา  มุขํ  ปิทหิตฺวา

อลฺเลน   จมฺเมน  โอนทฺธิตฺวา  อลฺลาย  มตฺติกาย  พหลวิเลปนํ  กริตฺวา
อุทฺธนํ   อาโรเปตฺวา   อคฺคึ  เทนฺติ  ฯ  ยทา  มยํ  ชานาม  กาลกโต
โส   ปุริโสติ  อถ  ตํ  กุมฺภึ  โอโรเปตฺวา  อุพฺภินฺทิตฺวา  มุขํ  วิวริตฺวา
สณิกํ   วิโลเกม   ๓   อปฺเปวนามสฺส   ชีวํ  นิกฺขมนฺตํ  ปสฺเสยฺยามาติ
เนวสฺส   มยํ   ชีวํ   นิกฺขมนฺตํ   ปสฺสาม  ฯ  อยมฺปิ  โข  โภ  กสฺสป
ปริยาโย   เยน   เม   ปริยาเยน   เอวํ   โหติ   อิติปิ  นตฺถิ  ปโร
โลโก    นตฺถิ   สตฺตา   โอปปาติกา   นตฺถิ   สุกตทุกฺกฏานํ   กมฺมานํ
ผลํ    วิปาโกติ    ฯ   เตนหิ   ราชญฺญ   ตญฺเญเวตฺถ   ปฏิปุจฺฉิสฺสามิ
ยถา   เต  ขเมยฺย  ตถา  นํ  พฺยากเรยฺยาสิ  ฯ  อภิชานาสิ  โน  ตฺวํ
ราชญฺญ   ทิวาเสยฺยํ  อุปคโต  สุปินกํ  ปสฺสิตฺวา  ๔  อารามรามเณยฺยกํ
วนรามเณยฺยกํ   ภูมิรามเณยฺยกํ   โปกฺขรณีรามเณยฺยกนฺติ  ฯ  อภิชานามหํ
โภ   กสฺสป   ทิวาเสยฺยํ  อุปคโต  สุปินกํ  ปสฺสิตฺวา  อารามรามเณยฺยกํ
วนรามเณยฺยกํ    ภูมิรามเณยฺยกํ   โปกฺขรณีรามเณยฺยกนฺติ   ฯ   รกฺขนฺติ
#๑ ม. ยุ. ปเณหีติ ฯ อิโต ปรํ อีทิสเมว ฯ ๒ สี. ม. ยุ. พหลาวเลปนํ ฯ
#อิโต ปรํ อีทิสเมว ฯ ๓ ม. ยุ. นิลฺโลเกม ฯ ๔ ม. ปสฺสิตา ฯ อิโต ปรํ อีทิสเมว ฯ
