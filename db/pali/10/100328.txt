ญาณมตฺตาย   ปฏิสฺสติมตฺตาย   ฯ   อนิสฺสิโต   จ  วิหรติ  น  จ  กิญฺจิ
โลเก อุปาทิยติ ฯ เอวมฺปิ ภิกฺขเว ภิกฺขุ กาเย กายานุปสฺสี วิหรติ ฯ
     [๒๘๑]   ปุน   จปรํ  ภิกฺขเว  ภิกฺขุ  เสยฺยถาปิ  ปสฺเสยฺย  สรีรํ
สีวถิกาย ฉฑฺฑิตํ อฏฺฐิสงฺขลิกํ ๑ สมํสโลหิตํ นหารุสมฺพนฺธํ ฯเปฯ
     [๒๘๒] อฏฺฐิสงฺขลิกํ นิมฺมํสโลหิตมกฺขิตํ นหารุสมฺพนฺธํ ฯเปฯ
     [๒๘๓] อฏฺฐิสงฺขลิกํ อปคตมํสโลหิตํ นหารุสมฺพนฺธํ ฯเปฯ
     [๒๘๔]  อฏฺฐิกานิ  อปคตนหารุสมฺพนฺธานิ  ๒  ทิสาวิทิสาวิกฺขิตฺตานิ
อญฺเญน  หตฺถฏฺฐิกํ  อญฺเญน  ปาทฏฺฐิกํ  [๓]  อญฺเญน  ชงฺฆฏฺฐิกํ อญฺเญน
อูรุฏฺฐิกํ   อญฺเญน  กฏฏฺฐิกํ  ๔  อญฺเญน  ปิฏฺฐฏฺฐิกํ  อญฺเญน  กณฺฏกฏฺฐิกํ
อญฺเญน     ผาสุกฏฺฐิกํ     อญฺเญน     อุรฏฺฐิกํ    อญฺเญน    อํสฏฺฐิกํ
อญฺเญน   พาหุฏฺฐิกํ   อญฺเญน   คีวฏฺฐิกํ   อญฺเญน   หนุกฏฺฐิกํ   อญฺเญน
ทนฺตฏฺฐิกํ   อญฺเญน   สีสกฏาหํ   ฯ   โส   อิมเมว   กายํ   อุปสํหรติ
อยมฺปิ  โข  กาโย  เอวํธมฺโม  เอวํภาวี  เอวํอนตีโตติ  ฯ  อิติ อชฺฌตฺตํ
วา   กาเย   กายานุปสฺสี   วิหรติ   พหิทฺธา  วา  กาเย  กายานุปสฺสี
วิหรติ     อชฺฌตฺตพหิทฺธา     วา     กาเย    กายานุปสฺสี    วิหรติ
สมุทยธมฺมานุปสฺสี   วา   กายสฺมึ   วิหรติ  วยธมฺมานุปสฺสี  วา  กายสฺมึ
วิหรติ   สมุทยวยธมฺมานุปสฺสี   วา   กายสฺมึ  วิหรติ  ฯ  อตฺถิ  กาโยติ
#๑ ม. อฏฺฐิกสงฺขลิกํ ฯ อิโต ปรํ อีทิสเมว ฯ ๒ สี. อปกตสมฺพนฺธานิ ฯ อิมสฺมิญฺจ
#ปพฺเพ หตฺถฏฺฐิกํ ปาทฏฺฐิกํ ชงฺฆฏฺฐิกํ อุรฏฺฐิกํ กฏฏฺฐิกํ ปิฏฺฐิกณฺฏกนฺติ เอวํ
#ปาฐกฺกโม ทิสฺสติ ฯ ๓ ม. โคปฺผกฏฺฐิกํ ... ฯ ๔ ม. กฏิฏฺฐํ ... ผาสุกฏฺฐิกํ
#ปิฏฺฐิฏฺฐิกํ ... ขนฺธฏฺฐิกํ ... อญฺเญน คีวฏฺฐิกํ ... ฯ  ---
วา    ปนสฺส    สติ    ปจฺจุปฏฺฐิตา    โหติ   ยาวเทว   ญาณมตฺตาย
ปฏิสฺสติมตฺตาย   ฯ   อนิสฺสิโต   จ   วิหรติ   น   จ   กิญฺจิ   โลเก
อุปาทิยติ ฯ เอวมฺปิ ภิกฺขเว ภิกฺขุ กาเย กายานุปสฺสี วิหรติ ฯ
     [๒๘๕]   ปุน   จปรํ  ภิกฺขเว  ภิกฺขุ  เสยฺยถาปิ  ปสฺเสยฺย  สรีรํ
สีวถิกาย ฉฑฺฑิตํ อฏฺฐิกานิ เสตานิ สงฺขวณฺณสนฺนิภานิ ๑ ฯเปฯ
     [๒๘๖] อฏฺฐิกานิ ปุญฺชกิตานิ เตโรวสฺสิกานิ ฯเปฯ
     [๒๘๗]   อฏฺฐิกานิ   ปูตีนิ  จุณฺณกชาตานิ  ฯ  โส  อิมเมว  กายํ
อุปสํหรติ   อยมฺปิ   โข  กาโย  เอวํธมฺโม  เอวํภาวี  เอวํอนตีโตติ  ฯ
อิติ   อชฺฌตฺตํ   วา   กาเย  กายานุปสฺสี  วิหรติ  พหิทฺธา  วา  กาเย
กายานุปสฺสี   วิหรติ   อชฺฌตฺตพหิทฺธา   วา  กาเย  กายานุปสฺสี  วิหรติ
สมุทยธมฺมานุปสฺสี   วา   กายสฺมึ   วิหรติ  วยธมฺมานุปสฺสี  วา  กายสฺมึ
วิหรติ   สมุทยวยธมฺมานุปสฺสี   วา   กายสฺมึ  วิหรติ  ฯ  อตฺถิ  กาโยติ
วา    ปนสฺส    สติ    ปจฺจุปฏฺฐิตา    โหติ   ยาวเทว   ญาณมตฺตาย
ปฏิสฺสติมตฺตาย   ฯ   อนิสฺสิโต   จ   วิหรติ   น   จ   กิญฺจิ   โลเก
อุปาทิยติ ฯ เอวมฺปิ โข ภิกฺขเว ภิกฺขุ กาเย กายานุปสฺสี วิหรติ ฯ
                   นวสีวถิกาปพฺพํ นิฏฺฐิตํ ฯ
                   กายานุปสฺสนา นิฏฺฐิตา ฯ
     [๒๘๘]  กถญฺจ  ภิกฺขเว  ภิกฺขุ  เวทนาสุ  เวทนานุปสฺสี  วิหรติ ฯ
อิธ  ภิกฺขเว  ภิกฺขุ  สุขํ  วา  เวทนํ  เวทยมาโน  สุขํ เวทนํ เวทยามีติ
#๑ สี. ยุ. สงฺขวณฺณูปนิภานิ ฯ ม. สงฺขวณฺณปฏิภาคานิ ฯ
