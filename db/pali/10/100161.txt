ภิกฺขุ  วา  ภิกฺขุนี  วา  อุปาสโก  วา  อุปาสิกา วา ธมฺมานุธมฺมปฏิปนฺโน
วิหรติ       สามีจิปฏิปนฺโน       อนุธมฺมจารี      โส      ตถาคตํ
สกฺกโรติ  ครุกโรติ  มาเนติ  ปูเชติ  [๑] ปรมาย ปูชาย ตสฺมาติหานนฺท
ธมฺมานุธมฺมปฏิปนฺนา     วิหริสฺสาม    สามีจิปฏิปนฺนา    อนุธมฺมจาริโนติ
เอวญฺหิ โว อานนฺท สิกฺขิตพฺพนฺติ ฯ
     [๑๓๐]   เตน   โข  ปน  สมเยน  อายสฺมา  อุปวาโณ  ภควโต
ปุรโต   ฐิโต   โหติ  ภควนฺตํ  วีชมาโน  ฯ  อถโข  ภควา  อายสฺมนฺตํ
อุปวาณํ   อปสาเทติ  ๒  อเปหิ  ภิกฺขุ  มา  เม  ปุรโต  อฏฺฐาสีติ  ฯ
อถโข    อายสฺมโต    อานนฺทสฺส   เอตทโหสิ   อยํ   โข   อายสฺมา
อุปวาโณ    ทีฆรตฺตํ    ภควโต   อุปฏฺฐาโก   สนฺติกาวจโร   สมีปจารี
อถ  จ  ปน  ภควา  ปจฺฉิเม  กาเล  อายสฺมนฺตํ  อุปวาณํ อปสาเทติ ๓
อเปหิ   ภิกฺขุ   มา   เม   ปุรโต  อฏฺฐาสีติ  โก  นุ  โข  เหตุ  โก
ปจฺจโย    ยํ    ภควา    อายสฺมนฺตํ    อุปวาณํ   อปสาเทติ   อเปหิ
ภิกฺขุ   มา   เม   ปุรโต   อฏฺฐาสีติ   ฯ  อถโข  อายสฺมา  อานนฺโท
ภควนฺตํ    เอตทโวจ    อยํ   ภนฺเต   อายสฺมา   อุปวาโณ   ทีฆรตฺตํ
ภควโต   อุปฏฺฐาโก   สนฺติกาวจโร   สมีปจารี   อถ   จ  ปน  ภควา
ปจฺฉิเม    กาเล    อายสฺมนฺตํ   อุปวาณํ   อปสาเทติ   อเปหิ   ภิกฺขุ
มา   เม   ปุรโต  อฏฺฐาสีติ  โก  นุ  โข  ภนฺเต  เหตุ  โก  ปจฺจโย
ยํ   ภควา   อายสฺมนฺตํ   อุปวาณํ   อปสาเทติ  อเปหิ  ภิกฺขุ  มา  เม
ปุรโต   อฏฺฐาสีติ   ฯ   เยภุยฺเยน  อานนฺท  ทสสุ  โลกธาตูสุ  เทวตา
#๑ ม. อปจิยติ ฯ ๒-๓ ม. อปสาเรสิ ฯ ยุ. อปสาเทสิ ฯ อิโต ปรํ อีทิสเมว ฯ
