           โมทมานา อภิกฺกามม         ภิกฺขูนํ สมิตึ วนํ ฯ
           กุมฺภีโร ราชคหิโก          เวปุลฺลสฺส นิเวสนํ
           ภิยฺโย ๑ นํ สตสหสฺสํ       ยกฺขานํ ปยิรุปาสติ ฯ
           กุมฺภีโร ราชคหิโก          โสปาค สมิตึ วนํ ฯ
     [๒๔๒] ปุริมญฺจ ทิสํ ราชา          ธตรฏฺโฐ ปสาสติ
           คนฺธพฺพานํ อาธิปติ          มหาราชา ยสสฺสิ โส ฯ
           ปุตฺตาปิ ตสฺส พหโว         อินฺทนามา มหพฺพลา ๒
           อิทฺธิมนฺโต ชุติมนฺโต         วณฺณวนฺโต ยสสฺสิโน
           โมทมานา อภิกฺกามม         ภิกฺขูนํ สมิตึ วนํ ฯ
           ทกฺขิณญฺจ ทิสํ ราชา         วิรูโฬฺห ตปฺปสาสติ ๓
           กุมฺภณฺฑานํ อาธิปติ          มหาราชา ยสสฺสิ โส ฯ
           ปุตฺตาปิ ตสฺส พหโว         อินฺทนามา มหพฺพลา
           อิทฺธิมนฺโต ชุติมนฺโต         วณฺณวนฺโต ยสสฺสิโน
           โมทมานา อภิกฺกามม         ภิกฺขูนํ สมิตึ วนํ ฯ
           ปจฺฉิมญฺจ ทิสํ ราชา         วิรูปกฺโข ปสาสติ
           นาคานํ อาธิปติ            มหาราชา ยสสฺสิ โส ฯ
           ปุตฺตาปิ ตสฺส พหโว         อินฺทนามา มหพฺพลา
           อิทฺธิมนฺโต ชุติมนฺโต         วณฺณวนฺโต ยสสฺสิโน
#๑ ภีโยติปิ ปาโฐ ฯ ๒ อฏฺฐกถายํ สพฺพวาเรสุ มหาพลาติ ปาโฐ ฯ ๓ ม. ยุ. ตํ
#ปสาสติ ฯ อิโต ปรํ อีทิสเมว ฯ
