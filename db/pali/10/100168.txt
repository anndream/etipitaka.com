อุปาสกานํ  อยํ  กาโล  อุปาสิกานํ  อยํ  กาโล  รญฺโญ  ราชมหามตฺตานํ
อยํ กาโล ติตฺถิยานํ อยํ กาโล ติตฺถิยสาวกานนฺติ ฯ
     [๑๓๖]  จตฺตาโรเม  ภิกฺขเว อจฺฉริยา อพฺภุตธมฺมา ๑ อานนฺเท ฯ
กตเม   จตฺตาโร   ฯ   สเจ   ภิกฺขเว  ภิกฺขุปริสา  อานนฺทํ  ทสฺสนาย
อุปสงฺกมติ   ทสฺสเนน   สา   อตฺตมนา   โหติ   ตตฺร   เจ  อานนฺโท
ธมฺมํ    ภาสติ    ภาสิเตนปิ    สา   อตฺตมนา   โหติ   อติตฺตา   ว
ภิกฺขเว    ภิกฺขุปริสา    โหติ   อถ   อานนฺโท   ตุณฺหี   โหติ   สเจ
ภิกฺขเว   ภิกฺขุนีปริสา   อานนฺทํ   ทสฺสนาย   อุปสงฺกมติ  ทสฺสเนน  สา
อตฺตมนา   โหติ   ตตฺร   เจ   อานนฺโท   ธมฺมํ   ภาสติ   ภาสิเตนปิ
สา    อตฺตมนา   โหติ   อติตฺตา   ว   ภิกฺขเว   ภิกฺขุนีปริสา   โหติ
อถ   ๒  อานนฺโท  ตุณฺหี  โหติ  สเจ  ภิกฺขเว  อุปาสกปริสา  อานนฺทํ
ทสฺสนาย   อุปสงฺกมติ   ทสฺสเนน   สา   อตฺตมนา   โหติ   ตตฺร  เจ
อานนฺโท   ธมฺมํ   ภาสติ  ภาสิเตนปิ  สา  อตฺตมนา  โหติ  อติตฺตา  ว
ภิกฺขเว   อุปาสกปริสา   โหติ   อถ  ๓  อานนฺโท  ตุณฺหี  โหติ  สเจ
ภิกฺขเว    อุปาสิกาปริสา   อานนฺทํ   ทสฺสนาย   อุปสงฺกมติ   ทสฺสเนน
สา   อตฺตมนา   โหติ   ตตฺร  เจ  อานนฺโท  ธมฺมํ  ภาสติ  ภาสิเตนปิ
สา   อตฺตมนา   โหติ   อติตฺตา   ว   ภิกฺขเว   อุปาสิกาปริสา  โหติ
อถ  ๔  อานนฺโท  ตุณฺหี  โหติ  อิเม  โข  ภิกฺขเว  จตฺตาโร อจฺฉริยา
อพฺภุตธมฺมา  ๕  อานนฺเท  ฯ  จตฺตาโรเม ภิกฺขเว อจฺฉริยา อพฺภุตธมฺมา
รญฺเญ  จกฺกวตฺติมฺหิ  [๖]  สเจ  ภิกฺขเว  ขตฺติยปริสา ราชานํ จกฺกวตฺตึ
#๑-๕ ม. ยุ. อพฺภุตา ธมฺมา ฯ ๒-๓-๔ ม. อถโข ฯ สพฺพตฺถ อีทิสเมว ฯ
#๖ ม. กตเม จตฺตาโร ฯ
