                      มหาสุทสฺสนสุตฺตํ
     [๑๖๓]  เอวมฺเม  สุตํ  ฯ  เอกํ  สมยํ  ภควา  กุสินารายํ วิหรติ
อุปวตฺตเน  มลฺลานํ  สาลวเน  อนฺตเร  ยมกสาลานํ  ปรินิพฺพานสมเย  ฯ
อถโข     อายสฺมา     อานนฺโท     เยน     ภควา    เตนุปสงฺกมิ
อุปสงฺกมิตฺวา   ภควนฺตํ   อภิวาเทตฺวา   เอกมนฺตํ   นิสีทิ  ฯ  เอกมนฺตํ
นิสินฺโน   โข   อายสฺมา   อานนฺโท   ภควนฺตํ  เอตทโวจ  มา  ภนฺเต
ภควา     อิมสฺมึ     ขุทฺทกนครเก    อุชฺชงฺคลนครเก    สาขานครเก
ปรินิพฺพายิ   สนฺติ   ภนฺเต   อญฺญานิ   มหานครานิ   เสยฺยถีทํ   จมฺปา
ราชคหํ    สาวตฺถี    สาเกตํ    โกสมฺพี   พาราณสี   เอตฺถ   ภควา
ปรินิพฺพายตุ     เอตฺถ    พหู    ขตฺติยมหาสาลา    พฺราหฺมณมหาสาลา
คหปติมหาสาลา    ตถาคเต   อภิปฺปสนฺนา   เต   ตถาคตสฺส   สรีรปูชํ
กริสฺสนฺตีติ   ฯ   มา  เหวํ  อานนฺท  อวจ  ขุทฺทกนครกํ  อุชฺชงฺคลนครกํ
สาขานครกนฺติ   ฯ   ภูตปุพฺพํ   อานนฺท   ราชา   มหาสุทสฺสโน   นาม
อโหสิ  ขตฺติโย  มุทฺธาวสิตฺโต  จาตุรนฺโต วิชิตาวี ชนปทฏฺฐาวริยปฺปตฺโต ฯ
รญฺโญ       อานนฺท       มหาสุทสฺสนสฺส       อยํ       กุสินารา
กุสาวตี  นาม  ราชธานี  อโหสิ  [๑]  ฯ  ปุรตฺถิเมน  จ  ปจฺฉิเมน จ
ทฺวาทสโยชนานิ   อายาเมน   อุตฺตเรน  จ  ทกฺขิเณน  จ  สตฺตโยชนานิ
วิตฺถาเรน   กุสาวตี   อานนฺท   ราชธานี   อิทฺธา  เจว  อโหสิ  ผีตา
จ   พหุชนา   จ   อากิณฺณมนุสฺสา   จ   สุภิกฺขา   จ   ฯ  เสยฺยถาปิ
#๑ ยุ. สา โข อานนฺท กุสาวตี ปจฺฉิเมน จ ปุรตฺถิเมน จ ฯ
