วสฺสสตํ    อปฺปํ    วา   ภิยฺโย   ภควา   มาริส   อสฺสตฺถสฺส   มูเล
อภิสมฺพุทฺโธ   ภควโต   มาริส   สารีปุตฺตโมคฺคลฺลานํ   นาม   สาวกยุคํ
อโหสิ   อคฺคํ   ภทฺทยุคํ   ภควโต  มาริส  เอโก  สาวกานํ  สนฺนิปาโต
อโหสิ    อฑฺฒเตฬสานิ    ภิกฺขุสตานิ   ภควโต   มาริส   อยํ   เอโก
สาวกานํ    สนฺนิปาโต    อโหสิ    สพฺเพสํเยว   ขีณาสวานํ   ภควโต
มาริส   อานนฺโท   นาม   ภิกฺขุ   อุปฏฺฐาโก   อคฺคุปฏฺฐาโก   ภควโต
มาริส   สุทฺโธทโน   นาม   ราชา   ปิตา  มายา  นาม  เทวี  มาตา
ชเนตฺตี  กปิลวตฺถุํ  นาม  นครํ  ราชธานี  ภควโต มาริส เอวํ อภินิกฺขมนํ
อโหสิ    เอวํ   ปพฺพชฺชา   เอวํ   ปธานํ   เอวํ   อภิสมฺโพธิ   เอวํ
ธมฺมจกฺกปฺปวตฺตนํ    เต   มยํ   มาริส   ภควติ   พฺรหฺมจริยํ   จริตฺวา
กาเมสุ กามฉนฺทํ วิราเชตฺวา อิธูปปนฺนาติ ฯ
     [๕๖]  อิติ  โข  ภิกฺขเว  ตถาคตสฺเสเวสา  ธมฺมธาตุ สุปฺปฏิวิทฺธา
ยสฺสา    ธมฺมธาตุยา    สุปฺปฏิวิทฺธตฺตา    ตถาคโต    อตีเต   พุทฺเธ
ปรินิพฺพุเต   ฉินฺนปปญฺเจ   ฉินฺนวฏุเม  ปริยาทินฺนวฏฺเฏ  สพฺพทุกฺขวีติวตฺเต
ชาติโตปิ    อนุสฺสรติ    นามโตปิ    อนุสฺสรติ   โคตฺตโตปิ   อนุสฺสรติ
อายุปฺปมาณโตปิ   อนุสฺสรติ   สาวกยุคโตปิ  อนุสฺสรติ  สาวกสนฺนิปาตโตปิ
อนุสฺสรติ      เอวํชจฺจา      เต     ภควนฺโต     อเหสุํ     อิติปิ
เอวํนามา  ฯ  เอวํโคตฺตา  ฯ  เอวํสีลา  ฯ  เอวํธมฺมา ฯ เอวํปญฺญา ฯ
เอวํวิหารี    ฯ   เอวํวิมุตฺตา   เต   ภควนฺโต   อเหสุํ   อิติปีติ   ฯ
เทวตาปิ  ๑  ตถาคตสฺส  เอตมตฺถํ  อาโรเจสุํ  เยน  ตถาคโต  อตีเต
#๑ ยุ. เทวตาปิ ตถาคตสฺส อเหสุํ ฯเปฯ อิติปีติ อิเม ปาฐา นตฺถิ ฯ
