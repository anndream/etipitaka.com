เอโก   สาวกานํ   สนฺนิปาโต   อโหสิ   อฑฺฒเตฬสานิ   ภิกฺขุสตานิ  ฯ
มยฺหํ   ภิกฺขเว   อยํ  เอโก  สาวกานํ  สนฺนิปาโต  อโหสิ  สพฺเพสํเยว
ขีณาสวานํ ฯ
     [๘]   วิปสฺสิสฺส   ภิกฺขเว   ภควโต   อรหโต   สมฺมาสมฺพุทฺธสฺส
อโสโก   นาม   ภิกฺขเว   อุปฏฺฐาโก  อโหสิ  อคฺคุปฏฺฐาโก  ฯ  สิขิสฺส
ภิกฺขเว   ภควโต   อรหโต   สมฺมาสมฺพุทฺธสฺส   เขมงฺกโร  นาม  ภิกฺขุ
อุปฏฺฐาโก   อโหสิ   อคฺคุปฏฺฐาโก   ฯ   เวสฺสภุสฺส   ภิกฺขเว  ภควโต
อรหโต  สมฺมาสมฺพุทฺธสฺส  อุปสนฺโต  ๑  นาม  ภิกฺขุ  อุปฏฺฐาโก  อโหสิ
อคฺคุปฏฺฐาโก  ฯ  กกุสนฺธสฺส  ภิกฺขเว  ภควโต  อรหโต  สมฺมาสมฺพุทฺธสฺส
วุฑฺฒิโช   ๒   นาม   ภิกฺขุ   อุปฏฺฐาโก   อโหสิ   อคฺคุปฏฺฐาโก   ฯ
โกนาคมนสฺส   ภิกฺขเว   ภควโต   อรหโต   สมฺมาสมฺพุทฺธสฺส  โสตฺถิโช
นาม    ภิกฺขุ    อุปฏฺฐาโก    อโหสิ    อคฺคุปฏฺฐาโก   ฯ   กสฺสปสฺส
ภิกฺขเว   ภควโต   อรหโต   สมฺมาสมฺพุทฺธสฺส   สพฺพมิตฺโต  นาม  ภิกฺขุ
อุปฏฺฐาโก   อโหสิ  อคฺคุปฏฺฐาโก  ฯ  มยฺหํ  ภิกฺขเว  เอตรหิ  อานนฺโท
นาม ภิกฺขุ อุปฏฺฐาโก อโหสิ อคฺคุปฏฺฐาโก ฯ
     [๙]   วิปสฺสิสฺส   ภิกฺขเว   ภควโต   อรหโต   สมฺมาสมฺพุทฺธสฺส
พนฺธุมา   ๓  นาม  ราชา  ปิตา  อโหสิ  พนฺธุมตี  นาม  เทวี  มาตา
อโหสิ   ชเนตฺตี  ๔  พนฺธุมสฺส  รญฺโญ  พนฺธุมตี  นาม  นครํ  ราชธานี
อโหสิ    ฯ    สิขิสฺส   ภิกฺขเว   ภควโต   อรหโต   สมฺมาสมฺพุทฺธสฺส
#๑ ยุ. อุปสนฺนโก ฯ ๒ ม. ยุ. พุทฺธิโช ฯ ๓ โป. พนฺธุโม ฯ ๔ ม. ชเนตฺติ ฯ
#อิโต ปรํ อีทิสเมว ฯ
