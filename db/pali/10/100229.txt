                        ชนวสภสุตฺตํ
     [๑๘๗]  เอวมฺเม  สุตํ  ฯ  เอกํ  สมยํ  ภควา นาทิเก ๑ วิหรติ
คิญฺชกาวสเถ   ฯ   เตน   โข   ปน   สมเยน  ภควา  ปริโต  ปริโต
ชนปเทสุ    ปริจารเก    อพฺภตีเต   กาลกเต   อุปปตฺตีสุ   พฺยากโรติ
กาสีโกสเลสุ  วชฺชีมลฺเลสุ  เจติวํเสสุ ๒ กุรุปญฺจาเลสุ มจฺฉสุรเสเนสุ ๓
อสุ    อมุตฺร    อุปปนฺโน    อสุ    อมุตฺร   อุปปนฺโน   ปโรปญฺญาสา
นาทิกิยา   ๔  ปริจารกา  อพฺภตีตา  กาลกตา  ปญฺจนฺนํ  โอรมฺภาคิยานํ
สญฺโญชนานํ   ปริกฺขยา  โอปปาติกา  ตตฺถ  ปรินิพฺพายิโน  อนาวตฺติธมฺมา
ตสฺมา    โลกา    สาธิกา   นวุติ   นาทิกิยา   ปริจารกา   อพฺภตีตา
กาลกตา    ติณฺณํ   สญฺโญชนานํ   ปริกฺขยา   ราคโทสโมหานํ   ตนุตฺตา
สกทาคามิโน   สกิเทว   อิมํ   โลกํ   อาคนฺตฺวา  ทุกฺขสฺสนฺตํ  กริสฺสนฺติ
สาติเรกานิ   ปญฺจสตานิ   นาทิกิยา   ปริจารกา   อพฺภตีตา   กาลกตา
ติณฺณํ    สญฺโญชนานํ   ปริกฺขยา   โสตาปนฺนา   อวินิปาตธมฺมา   นิยตา
สมฺโพธิปรายนาติ ฯ
     [๑๘๘]  อสฺโสสุํ  โข  นาทิกิยา ปริจารกา ภควา กิร ปริโต ปริโต
ชนปเทสุ    ปริจารเก    อพฺภตีเต   กาลกเต   อุปปตฺตีสุ   พฺยากโรติ
กาสีโกสเลสุ  วชฺชีมลฺเลสุ  เจติวํเสสุ  กุรุปญฺจาเลสุ  มจฺฉสุรเสเนสุ  อสุ
อมุตฺร   อุปปนฺโน   อสุ   อมุตฺร   อุปปนฺโน   ปโรปญฺญาสา   นาทิกิยา
ปริจารกา   อพฺภตีตา   กาลกตา   ปญฺจนฺนํ  โอรมฺภาคิยานํ  สญฺโญชนานํ
#๑ ม. นาติเก ฯ ๒ ม. เจติยวํเสสุ ฯ อิโต ปรํ อีทิสเมว ฯ ๓ ม. มชฺฌ ... ฯ
#อิโต ปรํ อีทิสเมว ฯ ๔ ม. ทาติกิยา ฯ อิโต ปรํ อีทิสเมว ฯ
