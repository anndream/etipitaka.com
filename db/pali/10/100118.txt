เอกมนฺตํ  นิสีทิ  ฯ  เอกมนฺตํ  นิสินฺโน  โข  อายสฺมา  อานนฺโท ภควนฺตํ
เอตทโวจ  ทิฏฺฐา  [๑]  ภนฺเต ภควโต ผาสุ ทิฏฺฐํ [๒] ภนฺเต ภควโต
ขมนียํ   อปิจ   เม   ภนฺเต   มธุรกชาโต   วิย   กาโย  ทิสาปิ  เม
น    ปกฺขายนฺติ    ธมฺมาปิ   มํ   น   ปฏิภนฺติ   ภควโต   เคลญฺเญน
อปิจ   เม   ภนฺเต   อโหสิ  กาจิเทว  อสฺสาสมตฺตา  น  ตาว  ภควา
ปรินิพฺพายิสฺสติ    น    ยาว   ภควา   ภิกฺขุสงฺฆํ   อารพฺภ   กิญฺจิเทว
อุทาหรตีติ   ฯ  กึ  ปนานนฺท  ภิกฺขุสงฺโฆ  มยิ  ปจฺจาสึสติ  ๓  เทสิโต
อานนฺท    มยา    ธมฺโม    อนนฺตรํ   อพาหิรํ   กริตฺวา   นตฺถานนฺท
ตถาคตสฺส    ธมฺเมสุ   อาจริยมุฏฺฐิ   ยสฺส   นูน   อานนฺท   เอวมสฺส
อหํ   ภิกฺขุสงฺฆํ   ปริหริสฺสามีติ   วา   มมุทฺเทสิโก   ภิกฺขุสงฺโฆติ   วา
โส   นูน   อานนฺท   ภิกฺขุสงฺฆํ   อารพฺภ   กิญฺจิเทว   อุทาหเรยฺย  ฯ
ตถาคตสฺส   โข   อานนฺท   น   เอวํ   โหติ   อหํ   โข   ภิกฺขุสงฺฆํ
ปริหริสฺสามีติ   วา   มมุทฺเทสิโก   ภิกฺขุสงฺโฆติ   วา  ฯ  สกึ  อานนฺท
ตถาคโต   ภิกฺขุสงฺฆํ   อารพฺภ   กิญฺจิเทว   อุทาหริสฺสติ   ฯ  อหํ  โข
ปนานนฺท   เอตรหิ   ชิณฺโณ  วุฑฺโฒ  มหลฺลโก  อทฺธคโต  วโยอนุปฺปตฺโต
อสีติโก   เม   วโย   วตฺตติ   ฯ   เสยฺยถาปิ  อานนฺท  ชรสกฏํ  ๔
เวฬุมิสฺสเกน  ๕  ยาเปติ  เอวเมว  โข  อานนฺท  เวฬุมิสฺสเกน มญฺเญ
ตถาคตสฺส   กาโย   ยาเปติ   ฯ   ยสฺมึ   อานนฺท   สมเย  ตถาคโตA
สพฺพนิมิตฺตานํ   อมนสิการา   เอกจฺจานํ   เวทนานํ   นิโรธา   อนิมิตฺตํ
เจโตสมาธึ   อุปสมฺปชฺช   วิหรติ   ผาสุตโร   อานนฺท   ตสฺมึ   สมเย
#๑ ม. ทิฏฺโฐ เม ฯ ยุ. ทิฏฺฐา เม ฯ ๒ ม. ยุ. เม ฯ ๓ ม. ปจฺจาสีสติ ฯ
#๔ ม. ชชฺชรสกฏํ ฯ ๕ ม. เวขมิสฺสเกน ฯ ยุ. เวฆ ... ฯ อิโต ปรํ อีทิสเมว ฯ
