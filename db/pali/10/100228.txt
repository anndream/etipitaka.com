อานนฺท    อลเมว    สพฺพสงฺขาเรสุ   นิพฺพินฺทิตุํ   อลํ   วิรชฺชิตุํ   อลํ
วิมุจฺจิตุํ    ปกฺขิตฺตํ    โข    ปนาหํ    อานนฺท    อภิชานามิ   อิมสฺมึ
ปเทเส   สรีรํ   นิกฺขิปิตํ   ยญฺจ   โข   ราชา   วสมาโน   จกฺกวตฺติ
ธมฺมิโก    ธมฺมราชา    จาตุรนฺโต    วิชิตาวี    ชนปทฏฺฐาวริยปฺปตฺโต
สตฺตรตนสมนฺนาคโต   อยํ   สตฺตโม   สรีรนิกฺเขโป   น   โข   ปนาหํ
อานนฺท  ตํ  ปเทสํ  สมนุปสฺสามิ  สเทวเก  โลเก  สมารเก  สพฺรหฺมเก
สสฺสมณพฺราหฺมณิยา     ปชาย     สเทวมนุสฺสาย     ยตฺถ    ตถาคโต
อฏฺฐมํ   สรีรํ   นิกฺขิเปยฺยาติ   ฯ   อิทมโวจ   ภควา   อิทํ   วตฺวาน
สุคโต อถาปรํ เอตทโวจ สตฺถา
     [๑๘๖] อนิจฺจา วต สงฺขารา      อุปฺปาทวยธมฺมิโน
           อุปฺปชฺชิตฺวา นิรุชฺฌนฺติ      เตสํ วูปสโม สุโขติ ฯ
                  มหาสุทสฺสนสุตฺตํ นิฏฺฐิตํ จตุตฺถํ ฯ
                     ________________
