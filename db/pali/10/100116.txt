กาลํ   อาโรจาเปสิ   กาโล   ภนฺเต   นิฏฺฐิตํ   ภตฺตนฺติ   ฯ   อถโข
ภควา     ปุพฺพณฺหสมยํ    นิวาเสตฺวา    ปตฺตจีวรํ    อาทาย    สทฺธึ
ภิกฺขุสงฺเฆน    เยน    อมฺพปาลิคณิกาย   ปริเวสนํ   ๑   เตนุปสงฺกมิ
อุปสงฺกมิตฺวา   ปญฺญตฺเต   อาสเน   นิสีทิ  ฯ  อถโข  อมฺพปาลี  คณิกา
พุทฺธปฺปมุขํ    ภิกฺขุสงฺฆํ    ปณีเตน    ขาทนีเยน   โภชนีเยน   สหตฺถา
สนฺตปฺเปสิ    สมฺปวาเรสิ    ฯ   อถโข   อมฺพปาลี   คณิกา   ภควนฺตํ
ภุตฺตาวึ   โอนีตปตฺตปาณึ   อญฺญตรํ   นีจํ   อาสนํ   คเหตฺวา  เอกมนฺตํ
นิสีทิ    ฯ    เอกมนฺตํ   นิสินฺนา   โข   อมฺพปาลี   คณิกา   ภควนฺตํ
เอตทโวจ    อิมาหํ    ภนฺเต    อารามํ   พุทฺธปฺปมุขสฺส   ภิกฺขุสงฺฆสฺส
ทมฺมีติ   ฯ   ปฏิคฺคเหสิ   ภควา  อารามํ  ฯ  อถโข  ภควา  อมฺพปาลึ
คณิกํ   ธมฺมิยา   กถาย   สนฺทสฺเสตฺวา   สมาทเปตฺวา   สมุตฺเตเชตฺวา
สมฺปหํเสตฺวา  อุฏฺฐายาสนา  ปกฺกามิ  ฯ  ตตฺร  ๒  สุทํ ภควา เวสาลิยํ
วิหรนฺโต   อมฺพปาลิวเน   เอตเทว   พหุลํ   ภิกฺขูนํ  ธมฺมึ  กถํ  กโรติ
อิติ    สีลํ    อิติ    สมาธิ    อิติ    ปญฺญา   สีลปริภาวิโต   สมาธิ
มหปฺผโล    โหติ    มหานิสํโส    สมาธิปริภาวิตา   ปญฺญา   มหปฺผลา
โหติ   มหานิสํสา   ปญฺญาปริภาวิตํ   จิตฺตํ  สมฺมเทว  อาสเวหิ  วิมุจฺจติ
เสยฺยถีทํ กามาสวา ภวาสวา อวิชฺชาสวาติ ฯ
     [๙๓]    อถโข   ภควา   อมฺพปาลิวเน   ยถาภิรนฺตํ   วิหริตฺวา
อายสฺมนฺตํ      อานนฺทํ      อามนฺเตสิ      อายามานนฺท      เยน
เวฬุวคามโก   เตนุปสงฺกมิสฺสามาติ   ฯ   เอวํ  ภนฺเตติ  โข  อายสฺมา
#๑ ยุ. ปริเวสนา ฯ ๒ ม. ยุ. ตตฺรปิ ฯ ๓ ยุ. เพลุวคามโก ฯ
