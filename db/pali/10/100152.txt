ภนฺเต   อาฬาโร   กาลาโม   อทฺธานมคฺคปฏิปนฺโน   มคฺคา   โอกฺกมฺม
อวิทูเร   อญฺญตรสฺมึ   รุกฺขมูเล   ทิวาวิหารํ  ๑  นิสีทิ  อถโข  ภนฺเต
ปญฺจมตฺตานิ   สกฏสตานิ   อาฬารํ  กาลามํ  นิสฺสาย  นิสฺสาย  อติกฺกมึสุ
อถโข    ภนฺเต    อญฺญตโร    ปุริโส   ตสฺส   สกฏสตฺถสฺส   ปิฏฺฐิโต
ปิฏฺฐิโต    อาคจฺฉนฺโต    เยน    อาฬาโร    กาลาโม   เตนุปสงฺกมิ
อุปสงฺกมิตฺวา   อาฬารํ   กาลามํ   เอตทโวจ  อปิ  ภนฺเต  ปญฺจมตฺตานิ
สกฏสตานิ    อติกฺกนฺตานิ    อทฺทสาติ    น    โข    อหํ    อาวุโส
อทฺทสนฺติ   กึ   ปน   ภนฺเต   สทฺทํ   อสฺโสสีติ  น  โข  อหํ  อาวุโส
สทฺทํ    อสฺโสสินฺติ    กึ   ปน   ภนฺเต   สุตฺโต   อโหสีติ   น   โข
อหํ   อาวุโส   สุตฺโต   อโหสินฺติ   กึ   ปน   ภนฺเต   สญฺญี  อโหสีติ
เอวมาวุโสติ   โส   ตฺวํ   ภนฺเต  สญฺญี  สมาโน  ชาคโร  ปญฺจมตฺตานิ
สกฏสตานิ    นิสฺสาย    นิสฺสาย    อติกฺกนฺตานิ    เนว   อทฺทส   น
ปน  สทฺทํ  อสฺโสสิ  อปิ  หิ  ๒  เต  ภนฺเต  สงฺฆาฏิ รเชน โอกิณฺณาติ
เอวมาวุโสติ   อถโข   ภนฺเต   ตสฺส   ปุริสสฺส   เอตทโหสิ   อจฺฉริยํ
วต   โภ   อพฺภุตํ   วต   โภ  สนฺเตน  วต  โภ  ปพฺพชิตา  วิหาเรน
วิหรนฺติ    ยตฺร   หิ   นาม   สญฺญี   สมาโน   ชาคโร   ปญฺจมตฺตานิ
สกฏสตานิ   นิสฺสาย   นิสฺสาย   อติกฺกนฺตานิ   เนว   ทกฺขติ   น  ปน
สทฺทํ   โสสฺสตีติ   อาฬาเร   กาลาเม   อุฬารํ   ปสาทํ   ปเวเทตฺวา
ปกฺกามีติ   ฯ   ตํ   กึ   มญฺญสิ   ปุกฺกุส   กตมํ   นุ   โข  ทุกฺกรตรํ
วา   ทุรภิสมฺภวตรํ  วา  โย  วา  สญฺญี  สมาโน  ชาคโร  ปญฺจมตฺตานิ
#๑ ยุ. ทิวาวิหาเร ฯ ๒ ม. สุ. ฯ
