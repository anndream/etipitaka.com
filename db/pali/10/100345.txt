ภิกฺขเว  สมฺมาสมาธิ  ฯ  อิทํ  วุจฺจติ  ภิกฺขเว  ทุกฺขนิโรธคามินี  ปฏิปทา
อริยสจฺจํ    ฯ   อิติ   อชฺฌตฺตํ   วา   ธมฺเมสุ   ธมฺมานุปสฺสี   วิหรติ
พหิทฺธา    วา   ธมฺเมสุ   ธมฺมานุปสฺสี   วิหรติ   อชฺฌตฺตพหิทฺธา   วา
ธมฺเมสุ   ธมฺมานุปสฺสี   วิหรติ   สมุทยธมฺมานุปสฺสี  วา  ธมฺเมสุ  วิหรติ
วยธมฺมานุปสฺสี    วา    ธมฺเมสุ    วิหรติ   สมุทยวยธมฺมานุปสฺสี   วา
ธมฺเมสุ   วิหรติ   ฯ   อตฺถิ   ธมฺมาติ   วา  ปนสฺส  สติ  ปจฺจุปฏฺฐิตา
โหติ   ยาวเทว   ญาณมตฺตาย  ปฏิสฺสติมตฺตาย  ฯ  อนิสฺสิโต  จ  วิหรติ
น  จ  กิญฺจิ  โลเก  อุปาทิยติ  ฯ  เอวมฺปิ  โข  ภิกฺขเว  ภิกฺขุ ธมฺเมสุ
ธมฺมานุปสฺสี วิหรติ จตูสุ อริยสจฺเจสุ ฯ
                     สจฺจปพฺพํ นิฏฺฐิตํ ฯ
                  ธมฺมานุปสฺสนา นิฏฺฐิตา ฯ
     [๓๐๐]  โย  หิ  โกจิ  ภิกฺขเว  อิเม  จตฺตาโร สติปฏฺฐาเน เอวํ
ภาเวยฺย    สตฺต    วสฺสานิ   ตสฺส   ทฺวินฺนํ   ผลานํ   อญฺญตรํ   ผลํ
ปาฏิกงฺขํ  ทิฏฺเฐ  ว  ธมฺเม  อญฺญา  สติ  วา อุปาทิเสเส อนาคามิตา ฯ
ติฏฺฐนฺตุ  ภิกฺขเว  สตฺต  วสฺสานิ  ฯ  โย  หิ โกจิ ภิกฺขเว อิเม จตฺตาโร
สติปฏฺฐาเน  เอวํ  ภาเวยฺย  ฉ  วสฺสานิ  ฯ  ปญฺจ  วสฺสานิ  ฯ จตฺตาริ
วสฺสานิ   ฯ   ตีณิ  วสฺสานิ  ฯ  เทฺว  วสฺสานิ  ฯ  เอกํ  วสฺสํ  ฯเปฯ
ติฏฺฐตุ  ภิกฺขเว  เอกํ  วสฺสํ  ฯ  โย  หิ  โกจิ  ภิกฺขเว  อิเม จตฺตาโร
สติปฏฺฐาเน   เอวํ   ภาเวยฺย   สตฺต   มาสานิ   ตสฺส  ทฺวินฺนํ  ผลานํ
อญฺญตรํ    ผลํ   ปาฏิกงฺขํ   ทิฏฺเฐ   ว   ธมฺเม   อญฺญา   สติ   วา
