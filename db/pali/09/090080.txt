อถโข    นํ   มยเมว   อภิวาเทยฺยามปิ   ปจฺจุฏฺเฐยฺยามปิ   อาสเนนปิ
นิมนฺเตยฺยาม   อภินิมนฺเตยฺยามปิ   นํ   จีวรปิณฺฑปาตเสนาสนคิลานปจฺจย-
เภสชฺชปริกฺขาเรหิ   ธมฺมิกํปิสฺส   รกฺขาวรณคุตฺตึ   สํวิทเหยฺยามาติ   ฯ
ตํ    กึ    มญฺญสิ    มหาราช    ยทิ    เอวํ   สนฺเต   โหติ   วา
สนฺทิฏฺฐิกํ   สามญฺญผลํ   โน   วาติ   ฯ   อทฺธา   โข   ภนฺเต  เอวํ
สนฺเต   โหติ   สนฺทิฏฺฐิกํ   สามญฺญผลนฺติ   ฯ  อิทํ  โข  เต  มหาราช
มยา ปฐมํ ทิฏฺเฐ ว ธมฺเม สนฺทิฏฺฐิกํ สามญฺญผลํ ปญฺญตฺตนฺติ ฯ
     [๑๐๑]  สกฺกา  ปน  ภนฺเต  อญฺญํปิ  เอวเมว  ทิฏฺเฐ  ว  ธมฺเม
สนฺทิฏฺฐิกํ    สามญฺญผลํ   ปญฺญเปตุนฺติ   ฯ   สกฺกา   มหาราช   เตนหิ
มหาราช    ตญฺเญเวตฺถ   ปฏิปุจฺฉิสฺสามิ   ยถา   เต   ขเมยฺย   ตถา
นํ   พฺยากเรยฺยาสิ   ฯ   ตํ   กึ   มญฺญสิ   มหาราช  อิธ  เต  อสฺส
ปุริโส    กสฺสโก    คหปติโก   การการโก   ราสิวฑฺฒโก   ฯ   ตสฺส
เอวมสฺส   อจฺฉริยํ   วต  โภ  อพฺภูตํ  วต  โภ  ปุญฺญานํ  คติ  ปุญฺญานํ
วิปาโก   อยํ   หิ   ราชา  มาคโธ  อชาตสตฺตุ  เวเทหิปุตฺโต  มนุสฺโส
อหมฺปิ   มนุสฺโส   อยํ   หิ   ราชา  มาคโธ  อชาตสตฺตุ  เวเทหิปุตฺโต
ปญฺจหิ   กามคุเณหิ   สมปฺปิโต   สมงฺคีภูโต   ปริจาเรติ  เทโว  มญฺเญ
อหํ   ปนมฺหิสฺส   กสฺสโก   คหปติโก   การการโก   ราสิวฑฺฒโก   โส
วตสฺสาหํ    ปุญฺญานิ    กเรยฺยํ    ยนฺนูนาหํ   เกสมสฺสุํ   โอหาเรตฺวา
กาสายานิ  วตฺถานิ  อจฺฉาเทตฺวา  อคารสฺมา  อนคาริยํ  ปพฺพ-
เชยฺยนฺติ ฯ  โส     อปเรน     สมเยน     อปฺปํ    วา    โภคกฺขนฺธํ    ปหาย
