วิสุทฺเธน   อติกฺกนฺตมานุสเกน   กายสฺส   เภทา   ปรํ   มรณา   สุคตึ
สคฺคํ   โลกํ   อุปปนฺนํ   ฯ   อิธ   ปนาหํ   กสฺสป   เอกจฺจํ   ตปสฺสึ
อปฺปทุกฺขวิหารึ   ปสฺสามิ  ทิพฺเพน  จกฺขุนา  วิสุทฺเธน  อติกฺกนฺตมานุสเกน
กายสฺส     เภทา     ปรํ     มรณา    อปายํ    ทุคฺคตึ    วินิปาตํ
นิรยํ   อุปปนฺนํ  ฯ  อิธ  ปนาหํ  กสฺสป  เอกจฺจํ  ตปสฺสึ  อปฺปทุกฺขวิหารึ
ปสฺสามิ      ทิพฺเพน     จกฺขุนา     วิสุทฺเธน     อติกฺกนฺตมานุสเกน
กายสฺส   เภทา   ปรํ   มรณา   สุคตึ  สคฺคํ  โลกํ  อุปปนฺนํ  ฯ  โสหํ
กสฺสป   อิเมสํ   ตปสฺสีนํ   เอวํ   อาคติญฺจ  คติญฺจ  จุติญฺจ  อุปปตฺติญฺจ
ยถาภูตํ    ปชานามิ   โสหํ   กึ   สพฺพนฺตปํ   ครหิสฺสามิ   สพฺพนฺตปสฺสึ
ลูขาชีวึ เอกํเสน อุปกฺโกสิสฺสามิ อุปวทิสฺสามิ ฯ
     [๒๖๑]   สนฺติ   กสฺสป   เอเก  สมณพฺราหฺมณา  ปณฺฑิตา  นิปุณา
กตปรปฺปวาทา  วาลเวธิรูปา  เต  ภินฺทนฺตา  มญฺเญ  จรนฺติ  ปญฺญาคเตน
ทิฏฺฐิคตานิ    ฯ    เตหิปิเม    สทฺธึ   เอกจฺเจสุ   ฐาเนสุ   สเมนฺติ
เอถจฺเจสุ  ฐาเนสุ  น  สเมนฺติ  ฯ  ยนฺเต  เอกจฺจํ  ๑ วเทนฺติ สาธูติ
มยํปิ   ตํ   เอกจฺจํ   วเทม   สาธูติ  ฯ  ยนฺเต  เอกจฺจํ  วเทนฺติ  น
สาธูติ   มยํปิ   ตํ   เอกจฺจํ   วเทม   น  สาธูติ  ฯ  ยนฺเต  เอกจฺจํ
วเทนฺติ  สาธูติ  มยํ  ตํ  เอกจฺจํ  วเทม  น  สาธูติ  ฯ  ยนฺเต เอกจฺจํ
วเทนฺติ   น   สาธูติ   มยํ   ตํ   เอกจฺจํ  วเทม  สาธูติ  ฯ  ยํ  มยํ
เอกจฺจํ   วเทม   สาธูติ   ปเรปิ  ตํ  เอกจฺจํ  วเทนฺติ  สาธูติ  ฯ  ยํ
#๑ สี. ยนฺเตกจฺเจ ฯ
