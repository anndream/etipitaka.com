สเมตีติ   ฯ  เอวํ  โภ  โคตม  ฯ  สาธุ  วาเสฏฺฐ  โส  จ  วาเสฏฺฐ
วสวตฺติ   ภิกฺขุ   กายสฺส   เภทา   ปรมฺมรณา   วสวตฺติสฺส   พฺรหฺมุโน
สหพฺยูปโค ภวิสฺสตีติ ฯ ฐานเมตํ วิชฺชตีติ ฯ
     [๓๘๕]   เอวํ   วุตฺเต   วาเสฏฺฐภารทฺวาชา   มาณวา  ภควนฺตํ
เอตทโวจจ   อภิกฺกนฺตํ   โภ   โคตม  อภิกฺกนฺตํ  โภ  โคตม  เสยฺยถาปิ
โภ   โคตม   นิกฺกุชฺชิตํ   วา   อุกฺกุชฺเชยฺย   ปฏิจฺฉนฺนํ  วา  วิวเรยฺย
มูฬฺหสฺส  วา  มคฺคํ  อาจิกฺเขยฺย  อนฺธกาเร  วา  เตลปชฺโชตํ  ธาเรยฺย
จกฺขุมนฺโต  รูปานิ  ทกฺขนฺตีติ เอวเมว โข โภตา โคตเมน อเนกปริยาเยน
ธมฺโม     ปกาสิโต     เอเต     มยํ     ภวนฺตํ    โคตมํ    สรณํ
คจฺฉาม   ธมฺมญฺจ   ภิกฺขุสํฆญฺจ   อุปาสเก   โน  ภวํ  โคตโม  ธาเรตุ
อชฺชตคฺเค ปาณุเปตํ สรณงฺคเตติ ฯ
			   เตวิชฺชสุตฺตํ เตรสมํ นิฏฺฐิตํ ฯ
			      _____________________
				   ตสฺสุทฺทานํ
		 พฺรหฺมา สามญฺญ อมฺพฏฺฐ     โสณกูฏ มหาลิ ชาลินี
		 สีหโปฏฺฐปาทสุโภ เกวฏฺโฏ   โลหิจฺจ เตวิชฺชา เตรสาติ ฯ
			    สีลกฺขนฺธวคฺโค นิฏฺฐิโต ฯ
				  ______________
