สาจริยโกติ   ฯ   โน   หิทํ   โภ   โคตม   ฯเปฯ   เอวํ   สุ  เต
เวฏฺฐกนตปสฺสาหิ    นารีหิ    ปริจาเรนฺติ   เสยฺยถาปิ   ตฺวํ   เอตรหิ
สาจริยโกติ   ฯ   โน   หิทํ   โภ   โคตม   ฯเปฯ   เอวํ   สุ  เต
กุตฺตวาเลหิ    วฬวารเถหิ   ทีฆาหิ   ปโตทลฏฺฐีหิ   วาหเน   วิตุทนฺตา
วิจริสฺสนฺติ   เสยฺยถาปิ   ตฺวํ   เอตรหิ  สาจริยโกติ  ฯ  โน  หิทํ  โภ
โคตม    ฯเปฯ    เอวํ   สุ   เต   อุกฺกิณฺณปริกฺขาสุ   อุกฺขิตฺตปลิฆาสุ
นครูปการิกาสุ   ทีฆาสิพทฺเธหิ   ปุริเสหิ   รกฺขาเปนฺติ   เสยฺยถาปิ  ตฺวํ
เอตรหิ   สาจริยโกติ   ฯ   โน   หิทํ   โภ  โคตม  ฯเปฯ  อิติ  โข
อมฺพฏฺฐ   เนว   ตฺวํ   อิสิ   น   ปน   อิสิตาย  ปฏิปนฺโน  สาจริยโก
ยสฺส   โข   ปน   อมฺพฏฺฐ   มยิ   กงฺขา   วา   วิมติ  วา  โส  มํ
ปเญฺหน อหํ เวยฺยากรเณน โสธิสฺสามีติ ฯ
     [๑๗๐]   อถโข  ภควา  วิหารา  นิกฺขมฺม  จงฺกมํ  อพฺภุฏฺฐาสิ  ฯ
อมฺพฏฺโฐปิ    มาณโว    วิหารา    นิกฺขมฺม   จงฺกมํ   อพฺภุฏฺฐาสิ   ฯ
อถโข    อมฺพฏฺโฐ    มาณโว    ภควนฺตํ    จงฺกมนฺตํ   อนุจงฺกมมาโน
ภควโต    กาเย   ทฺวตฺตึสมหาปุริสลกฺขณานิ   สมฺมนฺเนสิ   ฯ   อทฺทสา
โข    อมฺพฏฺโฐ   มาณโว   ภควโต   กาเย   ทฺวตฺตึสมหาปุริสลกฺขณานิ
เยภุยฺเยน   ฐเปตฺวา   เทฺว  ทฺวีสุ  มหาปุริสลกฺขเณสุ  กงฺขติ  วิจิกิจฺฉติ
นาธิมุจฺจติ   น   สมฺปสีทติ   โกโสหิเต   จ   วตฺถคุเยฺห  ปหูตชิวฺหตาย
จ   ฯ   อถโข   ภควโต  เอตทโหสิ  ปสฺสติ  โข  เม  อยํ  อมฺพฏฺโฐ
มาณโว     ทฺวตฺตึสมหาปุริสลกฺขณานิ    เยภุยฺเยน    ฐเปตฺวา    เทฺว
