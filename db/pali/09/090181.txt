ชานาตุ    ยชตํ   ภวํ   สชฺชตํ   ภวํ   โมทตํ   ภวํ   จิตฺตเมว   ภวํ
อนฺตรํ ปสาเทตุ ฯ
     [๒๒๕]   สิยา   โข   ปน  โภโต  รญฺโญ  มหายญฺญํ  ยชมานสฺส
โกจิเทว   วตฺตา   ราชา   โข   มหาวิชิโต  มหายญฺญํ  ยชติ  โน  จ
ขฺวสฺส   ปุโรหิโต   พฺราหฺมโณ   อุภโต   สุชาโต   มาติโต  จ  ปิติโต
จ   สํสุทฺธคหณิโก   ยาว   สตฺตมา  ปิตามหยุคา  อกฺขิตฺโต  อนุปกฺกุฏฺโฐ
ชาติวาเทน   อถ   จ  ปน  ภวํ  ราชา  เอวรูปํ  มหายญฺญํ  ยชตีติ  ฯ
เอวํปิ   โข   โภโต   รญฺโญ   วตฺตา  ธมฺมโต  นตฺถิ  ฯ  โภโต  โข
ปน   รญฺโญ   ปุโรหิโต   พฺราหฺมโณ   อุภโต   สุชาโต   มาติโต   จ
ปิติโต    จ   สํสุทฺธคหณิโก   ยาว   สตฺตมา   ปิตามหยุคา   อกฺขิตฺโต
อนุปกฺกุฏฺโฐ   ชาติวาเทน   อิมินาเปตํ  ภวํ  ราชา  ชานาตุ  ยชตํ  ภวํ
สชฺชตํ ภวํ โมทตํ ภวํ จิตฺตเมว ภวํ อนฺตรํ ปสาเทตุ ฯ
     [๒๒๖]   สิยา   โข   ปน  โภโต  รญฺโญ  มหายญฺญํ  ยชมานสฺส
โกจิเทว   วตฺตา   ราชา   โข   มหาวิชิโต  มหายญฺญํ  ยชติ  โน  จ
ขฺวสฺส   ปุโรหิโต   พฺราหฺมโณ   อชฺฌายโก   มนฺตธโร   ติณฺณํ  เวทานํ
ปารคู    สนิฆณฺฑุเกตุภานํ   สากฺขรปฺปเภทานํ   อิติหาสปญฺจมานํ   ปทโก
เวยฺยากรโณ    โลกายตมหาปุริสลกฺขเณสุ   อนวโย   โน   จ   ขฺวสฺส
ปุโรหิโต    พฺราหฺมโณ    สีลวา    วุฑฺฒสีลี   วุฑฺฒสีเลน   สมนฺนาคโต
โน   จ   ขฺวสฺส   ปุโรหิโต   พฺราหฺมโณ   ปณฺฑิโต   วิยตฺโต  เมธาวี
ปฐโม   วา   ทุติโย   วา   ปูชํ   ปคฺคณฺหนฺตานํ   อถ   จ  ปน  ภวํ
