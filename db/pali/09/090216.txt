อภวิสฺส   พฺราหฺมโณ   วา   ทุชฺชาโน  สุทุชฺชาโน  เนตํ  อภวิสฺส  กลฺลํ
วจนาย   ทุชฺชาโน   สมโณ   ทุชฺชาโน   พฺราหฺมโณติ   ฯ   สกฺกา  จ
ปเนตํ   อภวิสฺส   ญาตุํ   คหปตินา   วา  คหปติปุตฺเตน  วา  อนฺตมโส
กุมฺภทาสิยาปิ   อยํปิ   อเจโล  มุตฺตาจาโร  หตฺถาวเลขโน  ฯเปฯ  อิติ
เอวรูปํ    อทฺธมาสิกํปิ   ปริยายภตฺตโภชนานุโยคมนุยุตฺโต   วิหรตีติ   ฯ
ยสฺมา   จ   โข   กสฺสป   อญฺญเตฺรว   อิมาย   จ  มตฺตาย  อญฺญตฺร
อิมินา   จ  ตโปปกฺกเมน  สมโณ  วา  โหติ  พฺราหฺมโณ  วา  ทุชฺชาโน
สุทุชฺชาโน   ตสฺมา   เอตํ   กลฺลํ  วจนาย  ทุชฺชาโน  สมโณ  ทุชฺชาโน
พฺราหฺมโณติ  ฯ  ยโต  โข  กสฺสป  ภิกฺขุ  อเวรํ  อพฺยาปชฺฌํ  เมตฺตจิตฺตํ
ภาเวติ   อาสวานญฺจ   ขยา   อนาสวญฺเจโตวิมุตฺตึ  ปญฺญาวิมุตฺตึ  ทิฏฺเฐ
ว   ธมฺเม   สยํ   อภิญฺญา   สจฺฉิกตฺวา   อุปสมฺปชฺช   วิหรติ  ฯ  อยํ
วุจฺจติ   กสฺสป   ภิกฺขุ   สมโณ  อิติปิ  พฺราหฺมโณ  อิติปิ  ฯ  สากภกฺโข
เจปิ   กสฺสป   โหติ   สามากภกฺโข   ฯเปฯ  วนมูลผลาหาโร  ยาเปติ
ปวตฺตผลโภชี   ฯ  อิมาย  จ  กสฺสป  มตฺตาย  อิมินา  จ  ตโปปกฺกเมน
สมโณ   วา   อภวิสฺส   พฺราหฺมโณ   วา   ทุชฺชาโน  สุทุชฺชาโน  เนตํ
อภวิสฺส   กลฺลํ   วจนาย   ทุชฺชาโน  สมโณ  ทุชฺชาโน  พฺราหฺมโณติ  ฯ
สกฺกา   จ   ปเนโส   อภวิสฺส   ญาตุํ   คหปตินา   วา  คหปติปุตฺเตน
วา   อนฺตมโส  กุมฺภทาสิยาปิ  อยํ  สากภกฺโข  วา  โหติ  สามากภกฺโข
ฯเปฯ    วนมูลผลาหาโร   ยาเปติ   ปวตฺตผลโภชีติ   ฯ   ยสฺมา   จ
โข   กสฺสป   อญฺญเตฺรว   อิมาย   จ   มตฺตาย   อญฺญตฺร  อิมินา  จ
