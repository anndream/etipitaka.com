จนฺทคฺคาโห      ภวิสฺสติ     เอวํวิปาโก     สุริยคฺคาโห     ภวิสฺสติ
เอวํวิปาโก    นกฺขตฺตคฺคาโห    ภวิสฺสติ    เอวํวิปากํ    จนฺทิมสุริยานํ
ปถคมนํ    ภวิสฺสติ    เอวํวิปากํ   จนฺทิมสุริยานํ   อุปฺปถคมนํ   ภวิสฺสติ
เอวํวิปากํ    นกฺขตฺตานํ    ปถคมนํ   ภวิสฺสติ   เอวํวิปากํ   นกฺขตฺตานํ
อุปฺปถคมนํ   ภวิสฺสติ   เอวํวิปาโก   อุกฺกาปาโต   ภวิสฺสติ  เอวํวิปาโก
ทิสาฑาโห      ภวิสฺสติ      เอวํวิปาโก      ภูมิจาโล      ภวิสฺสติ
เอวํวิปาโก    เทวทุนฺทุภิ    ภวิสฺสติ   เอวํวิปากํ   จนฺทิมสุริยนกฺขตฺตานํ
อุคฺคมนํ   โอคฺคมนํ   สํกิเลสํ   โวทานํ   ภวิสฺสติ   อิติ   วา  ฯ  อิติ
เอวรูปาย   ติรจฺฉานวิชฺชาย   มิจฺฉาชีวา   ปฏิวิรโต  โหติ  ฯ  อิทํปิสฺส
โหติ สีลสฺมึ ฯ
     [๑๑๘]  ยถา  วา  ปเนเก  โภนฺโต สมณพฺราหฺมณา สทฺธาเทยฺยานิ
โภชนานิ   ภุญฺชิตฺวา   เต   เอวรูปาย   ติรจฺฉานวิชฺชาย   มิจฺฉาชีเวน
ชีวิกํ   กปฺเปนฺติ   ฯ   เสยฺยถีทํ   ฯ   สุวุฏฺฐิกา   ภวิสฺสติ  ทุพฺพุฏฺฐิกา
ภวิสฺสติ    สุภิกฺขํ    ภวิสฺสติ    ทุพฺภิกฺขํ    ภวิสฺสติ    เขมํ   ภวิสฺสติ
ภยํ   ภวิสฺสติ   โรโค   ภวิสฺสติ   อาโรคฺยํ   ภวิสฺสติ   มุทฺทา  คณนา
สํขานํ  กาเวยฺยํ  โลกายตํ  อิติ  วา  ฯ  อิติ เอวรูปาย ติรจฺฉานวิชฺชาย
มิจฺฉาชีวา ปฏิวิรโต โหติ ฯ อิทํปิสฺส โหติ สีลสฺมึ ฯ
     [๑๑๙]  ยถา  วา  ปเนเก  โภนฺโต สมณพฺราหฺมณา สทฺธาเทยฺยานิ
โภชนานิ   ภุญฺชิตฺวา   เต   เอวรูปาย   ติรจฺฉานวิชฺชาย   มิจฺฉาชีเวน
ชีวิกํ   กปฺเปนฺติ   ฯ   เสยฺยถีทํ  ฯ  อาวาหนํ  วิวาหนํ  สํวทนํ  วิวทนํ
