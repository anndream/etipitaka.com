ปริกมฺมานิ   อกํสุ   ฯ  อถโข  เย  อิจฺฉึสุ  เต  อกํสุ  เย  น  อิจฺฉึสุ
น  เต  อกํสุ  ฯ  ยํ  อิจฺฉึสุ  ตํ  อกํสุ  ยํ  น  อิจฺฉึสุ  ตํ  น  อกํสุ ฯ
สปฺปิเตลนวนีตทธิมธุผาณิเตน   เจว   โส   ยญฺโญ   นิฏฺฐานมคมาสิ   ฯ
อิติ   จตฺตาโร   จ   อนุมติปกฺขา   ราชา  มหาวิชิโต  อฏฺฐหิ  องฺเคหิ
สมนฺนาคโต   ปุโรหิโต   พฺราหฺมโณ   จตูหงฺเคหิ   สมนฺนาคโต   ติสฺโส
วิธา อยํ วุจฺจติ พฺราหฺมณ ติวิธา ยญฺญสมฺปทา โสฬสปริกฺขาราติ ฯ
     [๒๓๐]   เอวํ   วุตฺเต  เต  พฺราหฺมณา  อุนฺนาทิโน  อุจฺจาสทฺทา
มหาสทฺทา   อเหสุํ   อโห   ยญฺโญ   อโห  ยญฺญสมฺปทาติ  ฯ  กูฏทนฺโต
ปน   พฺราหฺมโณ   ตุณฺหีภูโต   ว   นิสินฺโน   โหติ   ฯ   อถโข   เต
พฺราหฺมณา   กูฏทนฺตํ   พฺราหฺมณํ  เอตโทวจจ  กสฺมา  ปน  ภวํ  กูฏทนฺโต
สมณสฺส   โคตมสฺส   สุภาสิตํ   สุภาสิตโต   นาพฺภนุโมทตีติ   ฯ   นาหํ
โภ    สมณสฺส    โคตมสฺส   สุภาสิตํ   สุภาสิตโต   น   อพฺภนุโมทามิ
มุทฺธาปิ   ตสฺส   นิปฺปเตยฺย   ๑   โย   สมณสฺส   โคตมสฺส  สุภาสิตํ
สุภาสิตโต   น   อพฺภานุโมเทยฺย   อปิจ  เม  โภ  เอวํ  โหติ  สมโณ
โคตโม   เอวมาห  เอวํ  เม  สุตนฺติ  วา  เอวํ  อรหติ  ภวิตุนฺติ  วา
อปิจ   สมโณ   โคตโม   เอวํ   ตทา   อาสิ  อิตฺถํ  ตทา  อาสิเตฺวว
ภาสติ   ตสฺส   มยฺหํ   โภ  เอวํ  โหติ  อทฺธา  สมโณ  โคตโม  เตน
สมเยน   ราชา   โหติ  มหาวิชิโต  ยญฺญสามี  ปุโรหิโต  ตสฺส  ยญฺญสฺส
ยาเชตาติ   อภิชานาติ   ปน   ภวํ   โคตโม   เอวรูปํ  ยญฺญํ  ยชิตฺวา
#๑ สี. วิปเตยฺย ฯ
