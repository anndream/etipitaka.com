มารุยฺห  สมฺพหุเลหิ    มาณเวหิ    สทฺธึ    เยน    อิจฺฉานงฺคลวนสณฺโฑ   เตน
ปายาสิ  ยาวติกา  ยานสฺส  ภูมิ  ยาเนน  คนฺตฺวา  ยานา ปจฺโจโรหิตฺวา
ปตฺติโก ว อารามํ ปาวิสิ ฯ
     [๑๔๔]   เตน   โข  ปน  สมเยน  สมฺพหุลา  ภิกฺขู  อพฺโภกาเส
จงฺกมนฺติ   ฯ  อถโข  อมฺพฏฺโฐ  มาณโว  เยน  เต  ภิกฺขู  เตนุปสงฺกมิ
อุปสงฺกมิตฺวา  เต  ภิกฺขู  เอตทโวจ  กหํ  นุ  โข  โภ  เอตรหิ โส ภวํ
โคตโม  วิหรติ  ตํ  หิ  มยํ  ภวนฺตํ  โคตมํ  ทสฺสนาย  อิธูปสงฺกนฺตาติ ฯ
อถโข    เตสํ   ภิกฺขูนํ   เอตทโหสิ   อยํ   โข   อมฺพฏฺโฐ   มาณโว
อภิญฺญาตโกลญฺโญ   เจว   อภิญฺญาตสฺส   จ  พฺราหฺมณสฺส  โปกฺขรสาติสฺส
อนฺเตวาสี    อครุ    โข    ปน    ภควโต   เอวรูเปหิ   กุลปุตฺเตหิ
สทฺธึ   กถาสลฺลาโป   โหตีติ   ฯ   เต   อมฺพฏฺฐํ   มาณวํ  เอตทโวจจ
เอโส   อมฺพฏฺฐ   วิหาโร  สํวุตทฺวาโร  เตน  อปฺปสทฺโท  อุปสงฺกมิตฺวา
อตรมาโน    อาฬินฺทํ    ปวิสิตฺวา    อุกฺกาสิตฺวา   อคฺคฬํ   อาโกเฏหิ
วิวริสฺสติ   เต   ภควา  ทฺวารนฺติ  ฯ  อถโข  อมฺพฏฺโฐ  มาณโว  เยน
โส   วิหาโร   สํวุตทฺวาโร  เตน  อปฺปสทฺโท  อุปสงฺกมิตฺวา  อตรมาโนก
อาฬินฺทํ   ปวิสิตฺวา   อุกฺกาสิตฺวา   อคฺคฬํ  อาโกเฏสิ  ฯ  วิวริ  ภควา
ทฺวารํ   ฯ   ปาวิสิ   อมฺพฏฺโฐ  มาณโว  ฯ  มาณวกาปิ  โข  ปวิสิตฺวา
ภควตา   สทฺธึ   สมฺโมทึสุ   สมฺโมทนียํ   กถํ   สาราณียํ  วีติสาเรตฺวา
เอกมนฺตํ นิสีทึสุ ฯ
     [๑๔๕]   อมฺพฏฺโฐ  ปน  มาณโว  จงฺกมนฺโตปิ  นิสินฺเนน  ภควตา
