อนวชฺชา   กตเม   ตโย   อิธ   โลหิจฺจ  เอกจฺโจ  สตฺถา  ยสฺสตฺถาย
อคารสฺมา    อนคาริยํ    ปพฺพชิโต    โหติ    สฺวาสฺส    สามญฺญตฺโถ
อนนุปฺปตฺโต   โหติ   ฯ   โส  ตํ  สามญฺญตฺถํ  อนนุปาปุณิตฺวา  สาวกานํ
ธมฺมํ  เทเสติ  อิทํ  โว  หิตาย  อิทํ  โว  สุขายาติ  ฯ ตสฺส สาวกา น
สุสฺสนฺติ   น   โสตํ   โอทหนฺติ   น  อญฺญาจิตฺตํ  อุปฏฺฐเปนฺติ  โวกฺกมฺม
จ   สตฺถุ   สาสนา  วตฺตนฺติ  ฯ  โส  เอวมสฺส  โจเทตพฺโพ  อายสฺมา
โข   ยสฺสตฺถาย  อคารสฺมา  อนคาริยํ  ปพฺพชิโต  โส  เต  สามญฺญตฺโถ
อนนุปฺปตฺโต   ตํ   ตฺวํ   สามญฺญตฺถํ   อนนุปาปุณิตฺวา   สาวกานํ   ธมฺมํ
เทเสสิ  อิทํ  โว  หิตาย  อิทํ  โว  สุขายาติ  ฯ  ตสฺส  เต สาวกา น
สุสฺสนฺติ   น   โสตํ   โอทหนฺติ   น  อญฺญาจิตฺตํ  อุปฏฺฐเปนฺติ  โวกฺกมฺม
จ   สตฺถุ   สาสนา   วตฺตนฺติ   เสยฺยถาปิ   นาม   โอสกฺกนฺติยา  วา
อุสกฺเกยฺย  ปรมฺมุขึ  วา  อาลิงฺเคยฺย  เอวํ  สมฺปทมิทํ  ปาปกํ  โลภธมฺมํ
วทามิ   กิญฺหิ   ปโร   ปรสฺส  กริสฺสตีติ  ฯ  อยํ  โข  โลหิจฺจ  ปฐโม(
สตฺถา   โย   โลเก  โจทนารโห  โย  จ  ปเนวรูปํ  สตฺถารํ  โจเทติ
สา โจทนา ภูตา ตจฺฉา ธมฺมิกา อนวชฺชา ฯ
     [๓๖๑]   ปุน   จปรํ   โลหิจฺจ   อิเธกจฺโจ   สตฺถา  ยสฺสตฺถาย
อคารสฺมา    อนคาริยํ    ปพฺพชิโต    โหติ    สฺวาสฺส    สามญฺญตฺโถ
อนนุปฺปตฺโต   โหติ   ฯ   โส  ตํ  สามญฺญตฺถํ  อนนุปาปุณิตฺวา  สาวกานํ
ธมฺมํ  เทเสติ  อิทํ  โว  หิตาย  อิทํ  โว  สุขายาติ ฯ ตสฺส เต สาวกา
สุสฺสนฺติ   โสตํ   โอทหนฺติ   อญฺญาจิตฺตํ   อุปฏฺฐเปนฺติ  น  จ  โวกฺกมฺม
