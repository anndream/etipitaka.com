โหติ   ฯ   ทูเตยฺยปหิณคมนานุโยคา   ปฏิวิรโต   โหติ   ฯ  กยวิกฺกยา
ปฏิวิรโต    โหติ    ฯ   ตุลากูฏกํสกูฏมานกูฏา   ปฏิวิรโต   โหติ   ฯ
อุกฺโกฏนวญฺจนนิกติสาวิโยคา    ปฏิวิรโต    โหติ   ฯ   เฉทนวธพนฺธน-
วิปราโมสอาโลปสหสาการา ปฏิวิรโต โหติ ฯ อิทํปิสฺส โหติ สีลสฺมึ ฯ
                    จุลฺลสีลํ นิฏฺฐิตํ ๑ ฯ
     [๑๐๔]  ยถา  วา  ปเนเก  โภนฺโต สมณพฺราหฺมณา สทฺธาเทยฺยานิ
โภชนานิ   ภุญฺชิตฺวา   เต   เอวรูปํ   พีชคามภูตคามสมารมฺภํ  อนุยุตฺตา
วิหรนฺติ   ฯ  เสยฺยถีทํ  ฯ  มูลพีชํ  ขนฺธพีชํ  ผลพีชํ  อคฺคพีชํ  พีชพีชเมว
ปญฺจมํ   อิติ  วา  ฯ  อิติ  เอวรูปา  พีชคามภูตคามสมารมฺภา  ปฏิวิรโต
โหติ ฯ อิทํปิสฺส โหติ สีลสฺมึ ฯ
     [๑๐๕]  ยถา  วา  ปเนเก  โภนฺโต สมณพฺราหฺมณา สทฺธาเทยฺยานิ
โภชนานิ    ภุญฺชิตฺวา    เต    เอวรูปํ   สนฺนิธิการปริโภคํ   อนุยุตฺตา
วิหรนฺติ   ฯ   เสยฺยถีทํ   ฯ   อนฺนสนฺนิธิ   ๒  ปานสนฺนิธิ  วตฺถสนฺนิธิ
ยานสนฺนิธิ   สยนสนฺนิธิ   คนฺธสนฺนิธิ   อามิสสนฺนิธิ   อิติ   วา  ฯ  อิติ
เอวรูปา   สนฺนิธิการปริโภคา   ปฏิวิรโต   โหติ   ฯ   อิทํปิสฺส   โหติ
สีลสฺมึ ฯ
     [๑๐๖]  ยถา  วา  ปเนเก  โภนฺโต สมณพฺราหฺมณา สทฺธาเทยฺยานิ
โภชนานิ   ภุญฺชิตฺวา   เต   เอวรูปํ  วิสูกทสฺสนํ  อนุยุตฺตา  วิหรนฺติ  ฯ
#๑ สี. จุลฺลสีลํ นิฏฺฐิตนฺติ อิทํ นตฺถิ ฯ ๒ อนฺนสนฺนิธินฺติปิ อนฺนสนฺนธิติปิ
#ปาโฐ ทิสฺสติ ฯ
