สุวณฺณสฺมึ   ยํ   ยเทว   สุวณฺณวิกตึ   อากงฺเขยฺย   ตนฺตเทว   กเรยฺย
อภินิปฺผาเทยฺย   เอวเมว   โข   มาณว  ภิกฺขุ  เอวํ  สมาหิเต  จิตฺเต
ปริสุทฺเธ   ปริโยทาเต   อนงฺคเณ   วิคตูปกฺกิเลเส   มุทุภูเต  กมฺมนิเย
ฐิเต    อาเนญฺชปฺปตฺเต   อิทฺธิวิธาย   จิตฺตํ   อภินีหรติ   อภินินฺนาเมติ
โส   อเนกวิหิตํ   อิทฺธิวิธํ   ปจฺจนุโภติ   เอโกปิ  หุตฺวา  พหุธา  โหติ
ฯเปฯ   ยาว   พฺรหฺมโลกาปิ   กาเยน   วสํ   วตฺเตติ   ฯ  อิทมฺปิสฺส
โหติ ปญฺญาย ฯ
     [๓๓๒]   โส   เอวํ   สมาหิเต  จิตฺเต  ฯเปฯ  อาเนญฺชปฺปตฺเต
ทิพฺพาย   โสตธาตุยา   จิตฺตํ  อภินีหรติ  อภินินฺนาเมติ  ฯ  โส  ทิพฺพาย
โสตธาตุยา    วิสุทฺธาย    อติกฺกนฺตมานุสิกาย   อุโภ   สทฺเท   สุณาติ
ทิพฺเพ   จ  มานุเส  จ  เย  ทูเร  สนฺติเก  จ  ฯ  เสยฺยถาปิ  มาณว
ปุริโส   อทฺธานมคฺคปฏิปนฺโน  โส  สุเณยฺย  เภริสทฺทํปิ  มุทิงฺคสทฺทํปิ  ๑
สํขสทฺทํปิ    ปณวสทฺทํปิ    เทณฺฑิมสทฺทํปิ   ตสฺส   เอวมสฺส   เภริสทฺโท
อิติปิ    มุทิงฺคสทฺโท    อิติปิ    สํขสทฺโท    อิติปิ   ปณวสทฺโท   อิติปิ
เทณฺฑิมสทฺโท    อิติปิ   เอวเมว   โข   มาณว   ภิกฺขุ   ฯเปฯ   ยํปิ
มาณว    ภิกฺขุ    เอวํ   สมาหิเต   จิตฺเต   ฯเปฯ   อาเนญฺชปฺปตฺเต
ทิพฺพาย   โสตธาตุยา   วิสุทฺธาย   อติกฺกนฺตมานุสิกาย   อุโภปิ   สทฺเท
#๑ อิโต ปรํ สีหลโปตฺถเก สํขปณวเทณฺฑิมสทฺทมฺปิ ตสฺส เอวมสฺส
#เภริสทฺโท อิติปิ มุทิงฺคสทฺโท อิติปิ สํขปณวเทณฺฑิมสทฺโท อิติปีติ
#อีทิโส ปาโฐ ทิสฺสติ ฯ
