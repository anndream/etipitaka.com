     [๒๖]  อตฺถิ  ภิกฺขเว  อญฺเญ  ว ธมฺมา คมฺภีรา ทุทฺทสา ทุรนุโพธา
สนฺตา   ปณีตา   อตกฺกาวจรา   นิปุณา   ปณฺฑิตเวทนียา  เย  ตถาคโต
สยํ    อภิญฺญา   สจฺฉิกตฺวา   ปเวเทติ   เยหิ   ตถาคตสฺส   ยถาภุจฺจํ
วณฺณํ   สมฺมา   วทมานา  วเทยฺยุํ  ฯ  กตเม  จ  เต  ภิกฺขเว  ธมฺมา
คมฺภีรา   ทุทฺทสา   ทุรนุโพธา   สนฺตา   ปณีตา   อตกฺกาวจรา  นิปุณา
ปณฺฑิตเวทนียา   เย   ตถาคโต   สยํ   อภิญฺญา   สจฺฉิกตฺวา  ปเวเทติ
เยหิ ตถาคตสฺส ยถาภุจฺจํ วณฺณํ สมฺมา วทมานา วเทยฺยุํ ฯ
     [๒๗]   สนฺติ   ภิกฺขเว   เอเก   สมณพฺราหฺมณา  ปุพฺพนฺตกปฺปิกา
ปุพฺพนฺตานุทิฏฺฐิโน    ปุพฺพนฺตํ    อารพฺภ    อเนกวิหิตานิ   อธิมุตฺติปทานิ
อภิวทนฺติ   อฏฺฐารสหิ   วตฺถูหิ   ฯ   เต   จ  โภนฺโต  สมณพฺราหฺมณา
กิมาคมฺม    กิมารพฺภ    ปุพฺพนฺตกปฺปิกา    ปุพฺพนฺตานุทิฏฺฐิโน    ปุพฺพนฺตํ
อารพฺภ   อเนกวิหิตานิ   อธิมุตฺติปทานิ  อภิวทนฺติ  อฏฺฐารสหิ  วตฺถูหิ  ฯ
สนฺติ   ภิกฺขเว   เอเก  สมณพฺราหฺมณา  สสฺสตวาทา  สสฺสตํ  อตฺตานญฺจ
โลกญฺจ  ปญฺญเปนฺติ  ๑  จตูหิ  วตฺถูหิ  ฯ  เต จ โภนฺโต สมณพฺราหฺมณา
กิมาคมฺม    กิมารพฺภ    สสฺสตวาทา    สสฺสตํ    อตฺตานญฺจ   โลกญฺจ
ปญฺญเปนฺติ    จตูหิ    วตฺถูหิ   ฯ   อิธ   ภิกฺขเว   เอกจฺโจ   สมโณ
วา   พฺราหฺมโณ   วา   อาตปฺปมนฺวาย   ปธานมนฺวาย   อนุโยคมนฺวาย
อปฺปมาทมนฺวาย      สมฺมามนสิการมนฺวาย     ตถารูปํ     เจโตสมาธึ
ผุสติ   ยถา   สมาหิเต  จิตฺเต  (๒  ปริสุทฺเธ  ปริโยทาเต  อนงฺคเณ
#๑ ปญฺญาเปนฺติ ฯ ๒ สี. ปริสุทฺเธตฺยาทีนิ นตฺถิ ฯ
