โข   โปฏฺฐปาท   มยา   ธมฺมา   เทสิตา   ปญฺญตฺตา   ฯ  กตเม  จ
โปฏฺฐปาท   มยา   อเนกํสิกา   ธมฺมา  เทสิตา  ปญฺญตฺตา  ฯ  สสฺสโต
โลโกติ  โข  โปฏฺฐปาท  มยา  อเนกํสิโก  ธมฺโม  เทสิโต  ปญฺญตฺโต ฯ
อสสฺสโต   โลโกติ   โข  โปฏฺฐปาท  มยา  อเนกํสิโก  ธมฺโม  เทสิโต
ปญฺญตฺโต   ฯ   อนฺตวา   โลโกติ   โข   โปฏฺฐปาท  มยา  อเนกํสิโก
ธมฺโม  เทสิโต  ปญฺญตฺโต  ฯ  อนนฺตวา  โลโกติ  โข  โปฏฺฐปาท  มยา
อเนกํสิโก   ธมฺโม   เทสิโต   ปญฺญตฺโต  ฯ  ตํ  ชีวํ  ตํ  สรีรนฺติ  โข
โปฏฺฐปาท   มยา   อเนกํสิโก   ธมฺโม   เทสิโต   ปญฺญตฺโต  ฯ  อญฺญํ
ชีวํ   อญฺญํ  สรีรนฺติ  โข  โปฏฺฐปาท  มยา  อเนกํสิโก  ธมฺโม  เทสิโต
ปญฺญตฺโต   ฯ   โหติ   ตถาคโต   ปรํ  มรณาติ  โข  โปฏฺฐปาท  มยา
ฯเปฯ  น  โหติ  ตถาคโต  ปรํ  มรณาติ  โข  โปฏฺฐปาท  มยา  ฯเปฯ
โหติ   จ  น  จ  โหติ  ตถาคโต  ปรํ  มรณาติ  โข  โปฏฺฐปาท  มยา
ฯเปฯ   เนว   โหติ   น   น   โหติ   ตถาคโต   ปรํ  มรณาติ  โข
โปฏฺฐปาท   มยา   อเนกํสิโก   ธมฺโม   เทสิโต  ปญฺญตฺโต  ฯ  กสฺมา
เจเต   โปฏฺฐปาท  มยา  อเนกํสิกา  ธมฺมา  เทสิตา  ปญฺญตฺตา  ฯ  น
เหเต   โปฏฺฐปาท   อตฺถสญฺหิตา  น  ธมฺมสญฺหิตา  น  อาทิพฺรหฺมจริยกา
น  นิพฺพิทาย  น  วิราคาย  น  นิโรธาย  น  อุปสมาย  น  อภิญฺญาย น
สมฺโพธาย   น   นิพฺพานาย  สํวตฺตนฺติ  ตสฺมา  เอเต  มยา  อเนกํสิกา
ธมฺมา เทสิตา ปญฺญตฺตา ฯ
     [๒๙๘]   กตเม  จ  โปฏฺฐปาท  มยา  เอกํสิกา  ธมฺมา  เทสิตา
