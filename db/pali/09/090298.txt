โคตม   ฯ   กึ   ปน   วาเสฏฺฐ  อตฺถิ  โกจิ  เตวิชฺชานํ  พฺราหฺมณานํ
เอกาจริโยปิ   เยน   พฺรหฺมา   สกฺขิ   ทิฏฺโฐติ   ฯ   โน   หิทํ  โภ
โคตม   ฯ   กึ   ปน   วาเสฏฺฐ  อตฺถิ  โกจิ  เตวิชฺชานํ  พฺราหฺมณานํ
อาจริยปาจริโยปิ   เยน   พฺรหฺมา   สกฺขิ   ทิฏฺโฐติ  ฯ  โน  หิทํ  โภ
โคตม   ฯ   กึ   ปน   วาเสฏฺฐ  อตฺถิ  โกจิ  เตวิชฺชานํ  พฺราหฺมณานํ
ยาว   สตฺตมาจริยมหยุคา   เยน   พฺรหฺมา   สกฺขิ   ทิฏฺโฐติ   ฯ  โน
หิทํ   โภ   โคตม   ฯ  กึ  ปน  วาเสฏฺฐ  อตฺถิ  เย  เต  เตวิชฺชานํ
พฺราหฺมณานํ   ปุพฺพกา   อิสโย   มนฺตานํ  กตฺตาโร  มนฺตานํ  ปวตฺตาโร
เยสมิทํ   เอตรหิ   เตวิชฺชา   พฺราหฺมณา  ปุราณํ  มนฺตปทํ  คีตํ  ปวุตฺตํ
สมีหิตํ   ตทนุคายนฺติ   ตทนุภาสนฺติ   ภาสิตมนุภาสนฺติ   วาจิตมนุวาเจนฺติ
เสยฺยถีทํ    อฏฺฐโก    วามโก    วามเทโว   เวสฺสามิตฺโต   ยมตคฺคี
องฺคิรโส   ภารทฺวาโช   วาเสฏฺโฐ  กสฺสโป  ภคุ  เตปิ  นํ  เอวมาหํสุ
มยเมตํ   ชานาม   มยเมตํ   ปสฺสาม   ยตฺถ  วา  พฺรหฺมา  เยน  วา
พฺรหฺมา ยหึ วา พฺรหฺมาติ ฯ โน หิทํ โภ โคตม ฯ
     [๓๗๐]  อิติ  กิร  วาเสฏฺฐ  นตฺถิ  โกจิ  เตวิชฺชานํ  พฺราหฺมณานํ
เอกพฺราหฺมโณปิ   เยน   พฺรหฺมา   สกฺขิ   ทิฏฺโฐติ   ฯ  โน  หิทํ  โภ
โคตม   ฯ   กึ   ปน   วาเสฏฺฐ  นตฺถิ  โกจิ  เตวิชฺชานํ  พฺราหฺมณานํ
เอกาจริโยปิ  เยน  พฺรหฺมา  สกฺขิ  ทิฏฺโฐติ  ฯ  โน  หิทํ  โภ โคตม ฯ
กึ  ปน  วาเสฏฺฐ  นตฺถิ  โกจิ  เตวิชฺชานํ  พฺราหฺมณานํ อาจริย-
ปาจริโยปิ  เยน   พฺรหฺมา   สกฺขิ   ทิฏฺโฐติ   ฯ   โน   หิทํ   โภ   โคตม   ฯ
