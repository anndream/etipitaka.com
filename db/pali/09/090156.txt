อิเมหิ   โข   โภ   โคตม   ทฺวีหิ   องฺเคหิ   สมนฺนาคตํ   พฺราหฺมณา
พฺราหฺมณํ   ปญฺญเปนฺติ   พฺราหฺมโณสฺมีติ   จ   วทมาโน  สมฺมา  วเทยฺย
น จ ปน มุสาวาทํ อาปชฺเชยฺยาติ ฯ
     [๑๙๐]   เอวํ   วุตฺเต   เต   พฺราหฺมณา   โสณทณฺฑํ  พฺราหฺมณํ
เอตทโวจจ   มา   ภวํ   โสณทณฺโฑ   เอวํ  อวจ  มา  ภวํ  โสณทณฺโฑ
เอวํ    อวจ    อปวทติ   ภวํ   โสณทณฺโฑ   วณฺณํ   อปวทติ   มนฺเต
อปวทติ   ชาตึ   เอกํเสน   ภวํ   โสณทณฺโฑ   สมณสฺสเยว   โคตมสฺส
วาทํ  อนุปกฺขนฺทตีติ  ฯ  อถโข  ภควา  เต  พฺราหฺมเณ  เอตทโวจ สเจ
โข   ตุมฺหากํ   พฺราหฺมณานํ   เอวํ   โหติ   อปฺปสฺสุโต  จ  โสณทณฺโฑ
พฺราหฺมโณ     อกลฺยาณวากฺกรโณ     จ     โสณทณฺโฑ     พฺราหฺมโณ
ทุปฺปญฺโญ   จ   โสณทณฺโฑ   พฺราหฺมโณ   น   จ   ปโหติ   โสณทณฺโฑ
พฺราหฺมโณ   สมเณน   โคตเมน   สทฺธึ   อสฺมึ   วจเน   ปติมนฺเตตุนฺติ
ติฏฺฐตุ   โสณทณฺโฑ   พฺราหฺมโณ   ตุเมฺห   มยา  สทฺธึ  มนฺตโวฺห  สเจ
ปน   ตุมฺหากํ   พฺราหฺมณานํ   เอวํ   โหติ   พหุสฺสุโต   จ  โสณทณฺโฑ
พฺราหฺมโณ    กลฺยาณวากฺกรโณ   จ   โสณทณฺโฑ   พฺราหฺมโณ   ปณฺฑิโต
จ    โสณทณฺโฑ    พฺราหฺมโณ    ปโหติ   จ   โสณทณฺโฑ   พฺราหฺมโณ
สมเณน   โคตเมน   สทฺธึ   อสฺมึ  วจเน  ปติมนฺเตตุนฺติ  ติฏฺฐถ  ตุเมฺห
โสณทณฺโฑ พฺราหฺมโณ มยา สทฺธึ ปติมนฺเตตูติ ฯ
     [๑๙๑]  เอวํ  วุตฺเต  โสณทณฺโฑ  พฺราหฺมโณ  ภควนฺตํ  เอตทโวจ
ติฏฺฐตุ   ภวํ   โคตโม   ตุณฺหี   ภวํ   โคตโม   โหตุ   อหเมว  เตสํ
