อรูปี   อตฺตา   โหติ   ฯเปฯ   รูปี   จ   อรูปี  จ  อตฺตา  โหติ  ฯ
เนวรูปีนารูปี   อตฺตา   โหติ   ฯ  อนฺตวา  อตฺตา  โหติ  ฯ  อนนฺตวา
อตฺตา  โหติ  ฯ อนฺตวา จ อนนฺตวา จ อตฺตา โหติ ฯ เนวนฺตวานานนฺตวา
อตฺตา     โหติ     อโรโค     ปรมฺมรณา    เนวสญฺญีนาสญฺญีติ    นํ
ปญฺญเปนฺติ  ฯ  อิเมหิ  โข  เต  ภิกฺขเว  สมณพฺราหฺมณา  อุทฺธมาฆตนิกา
เนวสญฺญีนาสญฺญีวาทา        อุทฺธมาฆตนา       เนวสญฺญีนาสญฺญิมตฺตานํ
ปญฺญเปนฺติ   อฏฺฐหิ   วตฺถูหิ   ฯ   เย  หิ  เกจิ  ภิกฺขเว  สมณา  วา
พฺราหฺมณา   วา   อุทฺธมาฆตนิกา   เนวสญฺญีนาสญฺญีวาทา   อุทฺธมาฆตนา
เนวสญฺญีนาสญฺญิมตฺตานํ    ปญฺญเปนฺติ   สพฺเพ   เต   อิเมเหว   อฏฺฐหิ
วตฺถูหิ   เอเตสํ   วา   อญฺญตเรน  นตฺถิ  อิโต  พหิทฺธา  ฯเปฯ  เยหิ
ตถาคตสฺส ยถาภุจฺจํ วณฺณํ สมฺมา วทมานา วเทยฺยุํ ฯ
     [๔๙]  สนฺติ  ภิกฺขเว  เอเก  สมณพฺราหฺมณา  อุจฺเฉทวาทา  สโต
สตฺตสฺส    อุจฺเฉทํ   วินาสํ   วิภวํ   ปญฺญเปนฺติ   สตฺตหิ   วตฺถูหิ   ฯ
เต   จ   โภนฺโต   สมณพฺราหฺมณา   กิมาคมฺม  กิมารพฺภ  อุจฺเฉทวาทา
สโต  สตฺตสฺส  อุจฺเฉทํ  วินาสํ  วิภวํ  ปญฺญเปนฺติ  สตฺตหิ  วตฺถูหิ  ฯ อิธ
ภิกฺขเว  เอกจฺโจ  สมโณ  วา  พฺราหฺมโณ  วา  เอวํวาที โหติ เอวํทิฏฺฐิ
ยโต   โข  โภ  อยํ  อตฺตา  รูปี  จาตุมฺมหาภูติโก  มาตาเปตฺติกสมฺภโว
กายสฺส   เภทา   อุจฺฉิชฺชติ  วินสฺสติ  น  โหติ  ปรมฺมรณา  เอตฺตาวตา
โข   โภ   อยํ  อตฺตา  สมฺมา  สมุจฺฉินฺโน  โหตีติ  ฯ  อิตฺเถเก  สโต
สตฺตสฺส   อุจฺเฉทํ   วินาสํ   วิภวํ   ปญฺญเปนฺติ   ฯ  ตมญฺโญ  เอวมาห
