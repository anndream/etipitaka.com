นาม    เทวา    ฯ    เต   อติเวลํ   อญฺญมญฺญํ   อุปนิชฺฌายนฺติ   ฯ
เต    อติเวลํ    อญฺญมญฺญํ    อุปนิชฺฌายนฺตา    อญฺญมญฺญมฺหิ   จิตฺตานิ
ปโทเสนฺติ     ฯ     เต     อญฺญมญฺญํ    ปทุฏฺฐจิตฺตา    กิลนฺตกายา
กิลนฺตจิตฺตา   ฯ   เต   เทวา   ตมฺหา  กายา  จวนฺติ  ฯ  ฐานํ  โข
ปเนตํ   ภิกฺขเว   วิชฺชติ  ยํ  อญฺญตโร  สตฺโต  ตมฺหา  กายา  จวิตฺวา
อิตฺถตฺตํ   อาคจฺฉติ   อิตฺถตฺตํ   อาคโต   สมาโน  อคารสฺมา  อนคาริยํ
ปพฺพชติ    อคารสฺมา   อนคาริยํ   ปพฺพชิโต   สมาโน   อาตปฺปมนฺวาย
ปธานมนฺวาย    อนุโยคมนฺวาย   อปฺปมาทมนฺวาย   สมฺมามนสิการมนฺวาย
ตถารูปํ   เจโตสมาธึ   ผุสติ   ยถา  สมาหิเต  จิตฺเต  ตํ  ปุพฺเพนิวาสํ
อนุสฺสรติ  ตโต  ปรํ  นานุสฺสรติ  ฯ  โส  เอวมาห  เย โข เต โภนฺโต
เทวา   น   มโนปโทสิกา   เต  นาติเวลํ  อญฺญมญฺญํ  อุปนิชฺฌายนฺติ  ฯ
เต    นาติเวลํ    อญฺญมญฺญํ    อุปนิชฺฌายนฺตา   อญฺญมญฺญมฺหิ   จิตฺตานิ
นปฺปทุสฺเสนฺติ   ๑   ฯ   เต   อญฺญมญฺญํ  อปฺปทุฏฺฐจิตฺตา  อกิลนฺตกายา
อกิลนฺตจิตฺตา   ฯ  เต  เทวา  ตมฺหา  กายา  น  จวนฺติ  นิจฺจา  ธุวา
สสฺสตา   อวิปริณามธมฺมา  สสฺสติสมํ  ตเถว  ฐสฺสนฺติ  ฯ  เย  ปน  มยํ
อหุมฺหา  ๒  มโนปโทสิกา เต มยํ อติเวลํ อญฺญมญฺญํ อุปนิชฺฌายิมฺหา ๓ ฯ
เต   มยํ   อติเวลํ   อญฺญมญฺญํ   อุปนิชฺฌายนฺตา   อญฺญมญฺญมฺหิ  จิตฺตานิ
ปโทสิมฺหา   ๔   ฯ   เต   มยํ   อญฺญมญฺญํ  ปทุฏฺฐจิตฺตา  กิลนฺตกายา
#๑ สี. นปฺปทูเสนฺติ ฯ ๒ สี. อหุมฺห ฯ ๓ สี. อุปนิชฺฌายิมฺห ฯ
#๔ สี. ปโทสิมฺห ฯ
