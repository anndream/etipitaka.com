ปิยา   มนาปา   ตสฺสา   ปุตฺตสฺส  รชฺชํ  ปริณาเมตุกาโม  เชฏฺฐกุมาเร
รฏฺฐสฺมา    ปพฺพาเชสิ   อุกฺกามุขํ   กรกณฺฑฑ   หตฺถินิกํสินิปุรํ   ฯ   เต
รฏฺฐสฺมา  ปพฺพาชิตา  หิมวนฺตปสฺเส  โปกฺขรณิยา  ตีเร  มหาสากวนสณฺโฑ
วนสณฺโฑ  ตตฺถ  วาสํ  กปฺเปสุํ  ฯ  เต  ชาติสมฺเภทภยา  สกาหิ  ภคนีหิ
สทฺธึ   สํวาสํ   กปฺเปสุํ  ฯ  อถโข  อมฺพฏฺฐ  ราชา  อุกฺกาโก  อมจฺเจ
ปาริสชฺเช  อามนฺเตสิ  กหํ  นุ  โข  โภ  เอตรหิ  กุมารา  สมฺมนฺตีติ ฯ
อตฺถิ    เทว    หิมวนฺตปสฺเส   โปกฺขรณิยา   ตีเร   มหาสากวนสณฺโฑ
ตตฺเถตรหิ   กุมารา   สมฺมนฺติ   เต   ชาติสมฺเภทภยา   สกาหิ  ภคินีหิ
สทฺธึ   สํวาสํ  กปฺเปนฺตีติ  ฯ  อถโข  อมฺพฏฺฐ  ราชา  อุกฺกาโก  อุทานํ
อุทาเนสิ  สกฺยา  วต  โภ  กุมารา  ปรมสกฺยา  วต  โภ  กุมาราติ  ฯ
ตทคฺเค   โข   ปน   อมฺพฏฺฐ  สกฺยา  ปญฺญายนฺติ  ฯ  โส  จ  สกฺยานํ
ปุพฺพปุริโส   ฯ   รญฺโญ   โข   ปน   อมฺพฏฺฐ  อุกฺกากสฺส  ทิสา  นาม
ทาสี   อโหสิ   สา  กณฺหํ  นาม  ชเนสิ  ฯ  ชาโต  กโณฺห  ปพฺยาหาสิ
โธวถ   มํ   อมฺม   นฺหาเปถ   มํ  อมฺม  อิมสฺมา  มํ  อมฺม  อสุจิสฺมา
ปริโมเจถ   อตฺถาย  เต  ๑  ภวิสฺสามีติ  ฯ  ยถา  โข  ปน  อมฺพฏฺฐ
เอตรหิ  มนุสฺสา  ปิสาเจ  ปิสาจาติ  สญฺชานนฺติ  เอวเมว  โข  อมฺพฏฺฐ
เตน   โข   ปน   สมเยน   มนุสฺสา  ปิสาเจ  กณฺหาติ  สญฺชานนฺติ  ฯ
เต   เอวมาหํสุ   อยํ   ชาโต   ปพฺยาหาสิ   กโณฺห   ชาโต  ปิสาโจ
ชาโตติ  ฯ  ตทคฺเค  โข  ปน  อมฺพฏฺฐ  กณฺหายนา  ปญฺญายนฺติ  ฯ  โส
#๑ โวติปิ ปาโฐ ฯ
