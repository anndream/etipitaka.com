จิตฺตํ    วิมุจฺจติ    ภวาสวาปิ   จิตฺตํ   วิมุจฺจติ   อวิชฺชาสวาปิ   จิตฺตํ
วิมุจฺจติ   ฯ   วิมุตฺตสฺมึ   วิมุตฺตมิติ   ญาณํ   โหติ   ฯ   ขีณา   ชาติ
วุสิตํ   พฺรหฺมจริยํ   กตํ   กรณียํ   นาปรํ   อิตฺถตฺตายาติ  ปชานาติ  ฯ
อิทํปิ   โข   มหาราช   สนฺทิฏฺฐิกํ   สามญฺญผลํ   ปุริเมหิ   สนฺทิฏฺฐิเกหิ
สามญฺญผเลหิ   อภิกฺกนฺตตรญฺจ   ปณีตตรญฺจ   ฯ   อิมสฺมา  จ  ปน  ๑
มหาราช    สนฺทิฏฺฐิกา    สามญฺญผลา    อญฺญํ   สนฺทิฏฺฐิกํ   สามญฺญผลํ
อุตฺตริตรํ วา ปณีตตรํ วา นตฺถีติ ฯ
     [๑๓๙]   เอวํ  วุตฺเต  ราชา  มาคโธ  อชาตสตฺตุ  เวเทหิปุตฺโต
ภควนฺตํ   เอตทโวจ   อภิกฺกนฺตํ   ภนฺเต   อภิกฺกนฺตํ  ภนฺเต  เสยฺยถาปิ
ภนฺเต   นิกฺกุชฺชิตํ   วา  อุกฺกุชฺเชยฺย  ปฏิจฺฉนฺนํ  วา  วิวเรยฺย  มูฬฺหสฺส
วา  มคฺคํ  อาจิกฺเขยฺย  อนฺธกาเร  วา  เตลปชฺโชตํ ธาเรยฺย จกฺขุมนฺโต
รูปานิ   ทกฺขนฺตีติ  เอวเมว  ภควตา  อเนกปริยาเยน  ธมฺโม  ปกาสิโต
เอสาหํ    ภนฺเต    ภควนฺตํ    สรณํ   คจฺฉามิ   ธมฺมญฺจ   ภิกฺขุสํฆญฺจ
อุปาสกํ   มํ   ภควา  ธาเรตุ  อชฺชตคฺเค  ปาณุเปตํ  สรณงฺคตํ  อจฺจโย
มํ  ภนฺเต  อจฺจคมา  ยถาพาลํ  ยถามูฬฺหํ  ยถาอกุสลํ  โยหํ  ภนฺเต  ๒
ปิตรํ   ธมฺมิกํ   ธมฺมราชานํ   อิสฺสริยสฺส   การณา   ชีวิตา  โวโรเปสึ
ตสฺส   เม   ภนฺเต   ภควา   อจฺจยํ   อจฺจยโต   ปฏิคฺคณฺหาตุ  อายตึ
สํวรายาติ   ฯ   ตคฺฆ   ตฺวํ   มหาราช   อจฺจโย  อจฺจคมา  ยถาพาลํ
#๑ สีหลโปตฺถเก อิทํ นิปาตทฺวยํ ตํ ทิสฺสติ ฯ ๒ สี. ภนฺเตติ
#ปาโฐ น ทิสฺสติ ฯ
