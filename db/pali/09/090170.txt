อรหาม   ตํ   ภวนฺตํ   โคตมํ   ทสฺสนาย   อุปสงฺกมิตุํ   เอตฺตเก  โข
อหํ   โภโต   โคตมสฺส   วณฺเณ   ปริยาปุณามิ  โน  จ  โข  โส  ภวํ
โคตโม เอตฺตกวณฺโณ อปริมาณวณฺโณ หิ โส ภวํ โคตโมติ ฯ
     [๒๐๔]   เอวํ   วุตฺเต   เต   พฺราหฺมณา   กูฏทนฺตํ   พฺราหฺมณํ
เอตทโวจจ   ยถา   โข   ภวํ   กูฏทนฺโต   สมณสฺส   โคตมสฺส   วณฺณํ
ภาสติ   อิโต   เจปิ   โส   ภวํ  โคตโม  โยชนสเต  วิหรติ  อลเมว
สทฺเธน   กุลปุตฺเตน  ทสฺสนาย  อุปสงฺกมิตุํ  อปิ  ปุโฏเสนาติ  ฯ  เตนหิ
โภ   สพฺเพ   ว   มยํ   สมณํ  โคตมํ  ทสฺสนาย  อุปสงฺกมิสฺสามาติ  ฯ
อถโข   กูฏทนฺโต   พฺราหฺมโณ   มหตา   พฺราหฺมณคเณน   สทฺธึ   เยน
อมฺพลฏฺฐิกา    เยน    ภควา    เตนุปสงฺกมิ   อุปสงฺกมิตฺวา   ภควตา
สทฺธึ   สมฺโมทิ   สมฺโมทนียํ   กถํ   สาราณียํ   วีติสาเรตฺวา  เอกมนฺตํ
นิสีทิ   ฯ   เอกมนฺตํ  นิสินฺนา  โข  ปน  ขานุมตฺตกา  พฺราหฺมณคหปติกา
อปฺเปกจฺเจ   ภควนฺตํ   อภิวาเทตฺวา   เอกมนฺตํ   นิสีทึสุ   อปฺเปกจฺเจ
ภควตา   สทฺธึ   สมฺโมทึสุ   สมฺโมทนียํ   กถํ   สาราณียํ  วีติสาเรตฺวา
เอกมนฺตํ   นิสีทึสุ   อปฺเปกจฺเจ   เยน   ภควา   เตนญฺชลิมฺปณาเมตฺวา
เอกมนฺตํ   นิสีทึสุ  อปฺเปกจฺเจ  นามโคตฺตํ  สาเวตฺวา  เอกมนฺตํ  นิสีทึสุ
อปฺเปกจฺเจ   ตุณฺหีภูตา   เอกมนฺตํ   นิสีทึสุ  ฯ  เอกมนฺตํ  นิสินฺโน  โข
กูฏทนฺโต   พฺราหฺมโณ   ภควนฺตํ   เอตทโวจ   สุตํ   เมตํ  โภ  โคตม
สมโณ    โคตโม   ติวิธํ   ยญฺญสมฺปทํ   โสฬสปริกฺขารํ   ชานาตีติ   น
โข   ปนาหํ   ชานามิ   ติวิธํ   ยญฺญสมฺปทํ   โสฬสปริกฺขารํ   อิจฺฉามหํ
