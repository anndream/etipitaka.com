ปญฺญา    ยตฺถ    ปญฺญา    ตตฺถ   สีลํ   สีลวโต   ปญฺญา   ปญฺญวโต
สีลํ   สีลปญฺญานญฺจ   ปน   โลกสฺมึ  อคฺคมกฺขายติ  เสยฺยถาปิ  พฺราหฺมณ
หตฺเถน   วา  หตฺถํ  โธเวยฺย  ปาเทน  วา  ปาทํ  โธเวยฺย  เอวเมว
โข    พฺราหฺมณ    สีลปริโธตา    ปญฺญา   ปญฺญาปริโธตํ   สีลํ   ยตฺถ
สีลํ    ตตฺถ   ปญฺญา   ยตฺถ   ปญฺญา   ตตฺถ   สีลํ   สีลวโต   ปญฺญา
ปญฺญวโต     สีลํ    สีลปญฺญานญฺจ    ปน    โลกสฺมึ    อคฺคมกฺขายตีติ
กตมํ   ปน   ตํ   พฺราหฺมณ   สีลํ   กตมา   ปน   สา   ปญฺญาติ   ฯ
เอตฺตกปรมา  จ  มยํ  โภ  โคตม  กิสฺมึ  อตฺเถ  สาธุ  วต  ภวนฺตํเยว
โคตมํ ปฏิภาตุ เอตสฺส ภาสิตสฺส อตฺโถติ ฯ
     [๑๙๕]  เตนหิ  พฺราหฺมณ  สุณาหิ  สาธุกํ มนสิกโรหิ ภาสิสฺสามีติ ฯ
เอวํ   โภติ   โข   โสณทณฺโฑ   พฺราหฺมโณ   ภควโต   ปจฺจสฺโสสิ  ฯ
ภควา   เอตทโวจ   อิธ   พฺราหฺมณ  ตถาคโต  โลเก  อุปฺปชฺชติ  อรหํ
สมฺมาสมฺพุทฺโธ    ฯเปฯ   (ยถา   สามญฺญผเล   เอวํ   วิตฺถาเรตพฺพํ)
ฯเปฯ   เอวํ   โข  ปน  พฺราหฺมณ  ภิกฺขุ  สีลสมฺปนฺโน  โหติ  ฯ  อิทํปิ
โข   ตํ   พฺราหฺมณ  สีลํ  ฯ  ปฐมํ  ฌานํ  อุปสมฺปชฺช  วิหรติ  ฯ  ทุติยํ
ฌานํ   ฯ   ตติยํ   ฌานํ   ฯ  จตุตฺถํ  ฌานํ  อุปสมฺปชฺช  วิหรติ  ฯเปฯ
ญาณทสฺสนาย    จิตฺตํ    อภินีหรติ    อภินินฺนาเมติ   ฯเปฯ   อิทมฺปิสฺส๔
โหติ   ปญฺญาย   ฯเปฯ   นาปรํ  อิตฺถตฺตายาติ  ปชานาติ  ฯ  อิทมฺปิสฺส
โหติ ปญฺญาย ฯ อยํ โข สา พฺราหฺมณ ปญฺญาติ ฯ
     [๑๙๖]  เอวํ  วุตฺเต  โสณทณฺโฑ  พฺราหฺมโณ  ภควนฺตํ  เอตทโวจ
