ทุกฺขนิโรโธติ    ยถาภูตํ   ปชานาติ   อยํ   ทุกฺขนิโรธคามินี   ปฏิปทาติ
ยถาภูตํ  ปชานาติ  อิเม  อาสวาติ  ยถาภูตํ  ปชานาติ อยํ อาสวสมุทโยติ
ยถาภูตํ     ปชานาติ    อยํ    อาสวนิโรโธติ    ยถาภูตํ    ปชานาติ
อยํ   อาสวนิโรธคามินี   ปฏิปทาติ   ยถาภูตํ  ปชานาติ  ฯ  ตสฺส  เอวํ
ชานโต   เอวํ   ปสฺสโต  กามาสวาปิ  จิตฺตํ  วิมุจฺจติ  ภวาสวาปิ  จิตฺตํ
วิมุจฺจติ    อวิชฺชาสวาปิ    จิตฺตํ   วิมุจฺจติ   ฯ   วิมุตฺตสฺมึ   วิมุตฺตมิติ
ญาณํ   โหติ   ฯ   ขีณา   ชาติ  วุสิตํ  พฺรหฺมจริยํ  กตํ  กรณียํ  นาปรํ
อิตฺถตฺตายาติ   ปชานาติ   ฯ   เสยฺยถาปิ  มาณว  ปพฺพตสํเขปอุทกรหโท
อจฺโฉ  วิปฺปสนฺโน  อนาวิโล  ตตฺถ  จกฺขุมา  ปุริโส  ตีเร ฐิโต ปสฺเสยฺย
สิปฺปิกสมฺพุกํปิ    สกฺขรกฐลํปิ    มจฺฉคุมฺพํปิ   จรนฺตํปิ   ติฏฺฐนฺตํปิ   ตสฺส
เอวมสฺส   อยํ   โข  อุทกรหโท  อจฺโฉ  วิปฺปสนฺโน  อนาวิโล  ตตฺริเม
สิปฺปิกสมฺพุกาปิ   สกฺขรกฐลาปิ   มจฺฉคุมฺพาปิ   จรนฺตาปิ  ติฏฺฐนฺตาปิ  ๑
เอวเมว  โข  มาณว  ภิกฺขุ  ฯเปฯ  ยํปิ  มาณว  ภิกฺขุ  เอวํ  สมาหิเต
จิตฺเต   ฯเปฯ   อาเนญฺชปฺปตฺเต  อาสวานํ  ขยญาณาย  จิตฺตํ  อภินีหรติ
อภินินฺนาเมติ   ฯ   โส   อิทํ  ทุกฺขนฺติ  ยถาภูตํ  ปชานาติ  ฯเปฯ  อยํ
อาสวนิโรธคามินี   ปฏิปทาติ   ยถาภูตํ   ปชานาติ  ตสฺส  เอวํ  ชานโต
เอวํ   ปสฺสโต   กามาสวาปิ  จิตฺตํ  วิมุจฺจติ  ภวาสวาปิ  จิตฺตํ  วิมุจฺจติ
อวิชฺชาสวาปิ   จิตฺตํ   วิมุจฺจติ  ฯ  วิมุตฺตสฺมึ  วิมุตฺตมิติ  ญาณํ  โหติ  ฯ
ขีณา   ชาติ   วุสิตํ   พฺรหฺมจริยํ   กตํ   กรณียํ   นาปรํ  อิตฺถตฺตายาติ
#๑ สี. จรนฺติปิ ติฏฺฐนฺติปิ ฯ
