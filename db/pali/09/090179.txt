ยชตีติ   ฯ   เอวํปิ   โข   โภโต   รญฺโญ  วตฺตา  ธมฺมโต  นตฺถิ  ฯ
โภโต   โข   ปน   รญฺโญ   อามนฺติตา   ขตฺติยา   อนุยนฺตา  เนคมา
เจว  ชานปทา  จ  อิมินาเปตํ  ภวํ  ราชา  ชานาตุ  ยชตํ  ภวํ  สชฺชตํ
ภวํ โมทตํ ภวํ จิตฺตเมว ภวํ อนฺตรํ ปสาเทตุ ฯ
     [๒๒๒]   สิยา   โข   ปน  โภโต  รญฺโญ  มหายญฺญํ  ยชมานสฺส
โกจิเทว   วตฺตา   ราชา   โข   มหาวิชิโต  มหายญฺญํ  ยชติ  โน  จ
ขฺวสฺส   อามนฺติตา   อมจฺจา   ปาริสชฺชา  เนคมา  เจว  ชานปทา  จ
ฯเปฯ  พฺราหฺมณมหาสาลา  เนคมา  เจว  ชานปทา  จ ฯ คหปติเนจยิกา
เนคมา   เจว   ชานปทา   จ   อถ   จ   ปน  ภวํ  ราชา  เอวรูปํ
มหายญฺญํ   ยชตีติ   ฯ   เอวํปิ   โข   โภโต  รญฺโญ  วตฺตา  ธมฺมโต
นตฺถิ   ฯ  โภโต  โข  ปน  รญฺโญ  อามนฺติตา  คหปติเนจยิกา  เนคมา
เจว   ชานปทา   จ   ฯ  อิมินาเปตํ  ภวํ  ราชา  ชานาตุ  ยชตํ  ภวํ
สชฺชตํ ภวํ โมทตํ ภวํ จิตฺตเมว ภวํ อนฺตรํ ปสาเทตุ ฯ
     [๒๒๓]   สิยา   โข   ปน  โภโต  รญฺโญ  มหายญฺญํ  ยชมานสฺส
โกจิเทว   วตฺตา   ราชา   โข   มหาวิชิโต  มหายญฺญํ  ยชติ  โน  จ
โข   อุภโต   สุชาโต   มาติโต   จ   ปิติโต  จ  สํสุทฺธคหณิโก  ยาว
สตฺตมา   ปิตามหยุคา   อกฺขิตฺโต   อนุปกฺกุฏฺโฐ   ชาติวาเทน   อถ  จ
ปน   ภวํ   ราชา  เอวรูปํ  มหายญฺญํ  ยชตีติ  ฯ  เอวมฺปิ  โข  โภโต
รญฺโญ   วตฺตา   ธมฺมโต   นตฺถิ   ฯ   ภวํ   โข  ปน  ราชา  อุภโต
สุชาโต    มาติโต   จ   ปิติโต   จ   สํสุทฺธคหณิโก   ยาว   สตฺตมา
