อปรนฺตกปฺปิกา   จ   ปุพฺพนฺตาปรนฺตกปฺปิกา   จ  ปุพฺพนฺตาปรนฺตานุทิฏฺฐิโน
ปุพฺพนฺตาปรนฺตํ        อารพฺภ       อเนกวิหิตานิ       อธิมุตฺติปทานิ
อภิวทนฺติ    ทฺวาสฏฺฐิยา    วตฺถูหิ   สพฺเพ   เต   ฉหิ   ผสฺสายตเนหิ
ผุสฺสาผุสฺสา  ๑  ปฏิสํเวเทนฺติ ฯ เตสํ เวทนาปจฺจยา ตณฺหา ตณฺหาปจฺจยา
อุปาทานํ    อุปาทานปจฺจยา    ภโว   ภวปจฺจยา   ชาติ   ชาติปจฺจยา
ชรามรณํ       โสกปริเทวทุกฺขโทมนสฺสุปายาสา      สมฺภวนฺติ      ฯ
ยโต   โข   ภิกฺขเว  ภิกฺขุ  ฉนฺนํ  ผสฺสายตนานํ  สมุทยญฺจ  อตฺถงฺคมญฺจ
อสฺสาทญฺจ    อาทีนวญฺจ    นิสฺสรณญฺจ   ยถาภูตํ   ปชานาติ   ฯ   อยํ
อิเมหิ   สพฺเพเหว   อุตฺตริตรํ   ปชานาติ   ฯ  เย  หิ  เกจิ  ภิกฺขเวY
สมณา   วา   พฺราหฺมณา   วา   ปุพฺพนฺตกปฺปิกา   วา   อปรนฺตกปฺปิกา
วา   ปุพฺพนฺตาปรนฺตกปฺปิกา  วา  ปุพฺพนฺตาปรนฺตานุทิฏฺฐิโน  ปุพฺพนฺตาปรนฺตํ
อารพฺภ    อเนกวิหิตานิ    อธิมุตฺติปทานิ    อภิวทนฺติ    สพฺเพ    เต
อิเมเหว  ทฺวาสฏฺฐิยา  วตฺถูหิ  อนฺโตชาลิกตา เอตฺถ สิตา ว อุมฺมุชฺชมานา
อุมฺมุชฺชนฺติ    เอตฺถ   ปริยาปนฺนา   อนฺโตชาลิกตา   ว   อุมฺมุชฺชมานา
อุมฺมุชฺชนฺติ     เสยฺยถาปิ     ภิกฺขเว     ทกฺโข     เกวฏฺโฏ    วา
เกวฏฺฏนฺเตวาสี   วา   สุขุมจฺฉิทฺทเกน   ๒  ชาเลน  ปริตฺตํ  อุทกรหทํ
โอตฺถเรยฺย   ตสฺส   เอวมสฺส   เย   โข   เกจิ   อิมสฺมึ  อุทกรหเท
โอฬาริกา   ปาณา   สพฺเพเปเต   อนฺโตชาลิกตา   เอตฺถ   สิตา   ว
#๑ สี. ผุสฺส ผุสฺส ฯ อฏฺฐกถายํ ผุสฺสา ผุสฺสา ฯ ๒ สี. สุขุมจฺฉินฺเนน ฯ
#อ. สุขุมจฺฉิเกน ฯ
