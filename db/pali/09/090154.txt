จ   โหติ   ทสฺสนีโย  ปาสาทิโก  ปรมาย  วณฺณโปกฺขรตาย  สมนฺนาคโต
พฺรหฺมวณฺณิ    พฺรหฺมวจฺฉสิ    อกฺขุทฺทาวกาโส    ทสฺสนาย   สีลวา   จ
โหติ   วุฑฺฒสีลี   วุฑฺฒสีเลน   สมนฺนาคโต   ปณฺฑิโต  จ  โหติ  เมธาวี
ปฐโม   วา   ทุติโย  วา  ปูชํ  ปคฺคณฺหนฺตานํ  อิเมหิ  โข  โภ  โคตม
ปญฺจหิ    องฺเคหิ    สมนฺนาคตํ    พฺราหฺมณา    พฺราหฺมณํ   ปญฺญเปนฺติ
พฺราหฺมโณสฺมีติ   จ   วทมาโน   สมฺมา  วเทยฺย  น  จ  ปน  มุสาวาทํ
อาปชฺเชยฺยาติ ฯ
     [๑๘๗]   อิเมสํ   ปน  พฺราหฺมณ  ปญฺจนฺนํ  องฺคานํ  สกฺกา  เอกํ
องฺคํ    ฐปยิตฺวา   จตูหิ   องฺเคหิ   สมนฺนาคตํ   พฺราหฺมณํ   ปญฺญเปตุํ
พฺราหฺมโณสฺมีติ   จ   วทมาโน   สมฺมา  วเทยฺย  น  จ  ปน  มุสาวาทํ
อาปชฺเชยฺยาติ  ฯ  สกฺกา  โภ  โคตม  อิเมสํ  หิ  โภ  โคตม  ปญฺจนฺนํ
องฺคานํ   วณฺณํ   ฐปยาม   กึ   หิ   วณฺโณ   กริสฺสติ  ยโต  โข  โภ
โคตม   พฺราหฺมโณ   อุภโต   สุชาโต   โหติ   มาติโต  จ  ปิติโต  จ
สํสุทฺธคหณิโก    ยาว   สตฺตมา   ปิตามหยุคา   อกฺขิตฺโต   อนุปกฺกุฏฺโฐ
ชาติวาเทน   อชฺฌายโก   จ   โหติ   มนฺตธโร  ติณฺณํ  เวทานํ  ปารคู
สนิฆณฺฑุเกตุภานํ  สากฺขรปฺปเภทานํ  อิติหาสปญฺจมานํ  ปทโก  เวยฺยากรโณ
โลกายตมหาปุริสลกฺขเณสุ    อนวโย    สีลวา    จ    โหติ   วุฑฺฒสีลี
วุฑฺฒสีเลน   สมนฺนาคโต   ปณฺฑิโต   จ   โหติ   เมธาวี   ปฐโม  วา
ทุติโย  วา  ปูชํ  ปคฺคณฺหนฺตานํ  อิเมฺหิ  โข  โภ  โคตม  จตูหิ  องฺเคหิ
สมนฺนาคตํ    พฺราหฺมณา    พฺราหฺมณํ   ปญฺญเปนฺติ   พฺราหฺมโณสฺมีติ   จ
