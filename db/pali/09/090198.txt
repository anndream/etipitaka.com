     [๒๔๘]   อิธ   มหาลิ  ภิกฺขุโน  ปุรตฺถิมาย  ทิสาย  อุภยํสภาวิโต
สมาธิ   โหติ   ทิพฺพานญฺจ   รูปานํ  ทสฺสนาย  ปิยรูปานํ  กามูปสญฺหิตานํ
รชนิยานํ    ทิพฺพานญฺจ   สทฺทานํ   สวนาย   ปิยรูปานํ   กามูปสญฺหิตานํ
รชนิยานํ   โส   ปุรตฺถิมาย  ทิสาย  อุภยํสภาวิเต  สมาธิมฺหิ  ทิพฺพานญฺจ
รูปานํ    ทสฺสนาย    ฯเปฯ   ทิพฺพานญฺจ   สทฺทานํ   สวนาย   ฯเปฯ
ปุรตฺถิมาย  ทิสาย  ทิพฺพานิ  จ  รูปานิ  ปสฺสติ  ปิยรูปานิ  กามูปสญฺหิตานิ
รชนิยานิ   ทิพฺพานิ   จ   สทฺทานิ   สุณาติ   ปิยรูปานิ   กามูปสญฺหิตานิ
รชนิยานิ     ตํ    กิสฺส    เหตุ    เอวํ    เหตํ    มหาลิ    โหติ
ภิกฺขุโน    ปุรตฺถิมาย    ทิสาย   อุภยํสภาวิเต   สมาธิมฺหิ   ทิพฺพานญฺจ
รูปานํ   ทสฺสนาย   ฯเปฯ   ทิพฺพานญฺจ   สทฺทานํ   สวนาย   ปิยรูปานํ
กามูปสญฺหิตานํ รชนิยานํ ฯ
     [๒๔๙]   ปุน   จปรํ   มหาลิ  ภิกฺขุโน  ทกฺขิณาย  ทิสาย  ฯเปฯ
ปจฺฉิมาย    ทิสาย    ฯเปฯ    อุตฺตราย   ทิสาย   ฯเปฯ   อุทฺธมโธ
ติริยํ    อุภยํสภาวิโต   สมาธิ   โหติ   ทิพฺพานญฺจ   รูปานํ   ทสฺสนาย
ปิยรูปานํ    กามูปสญฺหิตานํ   รชนิยานํ   ทิพฺพานญฺจ   สทฺทานํ   สวนาย
ปิยรูปานํ   กามูปสญฺหิตานํ  รชนิยานํ  โส  อุทฺธมโธ  ติริยํ  อุภยํส-
ภาวิเต  สมาธิมฺหิ    ทิพฺพานญฺจ   รูปานํ   ทสฺสนาย   ปิยรูปานํ   กามูป-
สญฺหิตานํ  รชนิยานํ    ทิพฺพานญฺจ   สทฺทานํ   สวนาย   ปิยรูปานํ   กามูป-
สญฺหิตานํ  รชนิยานํ      อุทฺธมโธ      ติริยํ     ทิพฺพานิ     รูปานิ     ปสฺสติ
ปิยรูปานิ   กามูปสญฺหิตานิ   รชนิยานิ   ทิพฺพานิ   จ   สทฺทานิ   สุณาติ
