อวสิฏฺฐํ   ทารภรณาย   ฯ   ตสฺส   เอวมสฺส   อหํ   โข  ปุพฺเพ  อิณํ
อาทาย   กมฺมนฺเต   ปโยเชสึ   ตสฺส   เต   เม   กมฺมนฺตา  สมิชฺฌึสุ
โสหํ   ยานิ   โปราณานิ   อิณมูลานิ   ตานิ  จ  พฺยนฺตีอกาสึ  อตฺถิ  จ
เม   อุตฺตรึ   อวสิฏฺฐํ   ทารภรณายาติ   ฯ   โส   ตโตนิทานํ  ลเภถ
ปาโมชฺชํ  อธิคจฺเฉ  โสมนสฺสํ  ฯ  เสยฺยถาปิ  มาณว  ปุริโส  อาพาธิโก
อสฺส    ทุกฺขิโต   พาฬฺหคิลาโน   ภตฺตญฺจสฺส   นจฺฉาเทยฺย   น   จสฺส
กาเย  พลมตฺตา  ฯ  โส  อปเรน  สมเยน  ตมฺหา  อาพาธา  มุจฺเจยฺย
ภตฺตญฺจสฺส    ฉาเทยฺย   สิยา   จสฺส   กาเย   พลมตฺตา   ฯ   ตสฺส
เอวมสฺส   อหํ   โข  ปุพฺเพ  อาพาธิโก  อโหสึ  ทุกฺขิโต  พาฬฺหคิลาโน
ภตฺตญฺจ   เม   นจฺฉาเทสิ  น  จ  เม  อาสิ  กาเย  พลมตฺตา  โสมฺหิ
เอตรหิ   ตมฺหา   อาพาธา   มุตฺโต   ภตฺตญฺจ  เม  ฉาเทสิ  อตฺถิ  จ
เม  กาเย  พลมตฺตาติ  ฯ  โส  ตโตนิทานํ  ลเภถ  ปาโมชฺชํ  อธิคจฺเฉ
โสมนสฺสํ   ฯ   เสยฺยถาปิ   มาณว  ปุริโส  พนฺธนาคาเร  พนฺโธ  อสฺส
โส   อปเรน   สมเยน   ตมฺหา   พนฺธนาคารา   มุจฺเจยฺย   โสตฺถินา
อภเยน   น   จสฺส   กิญฺจิ   โภคานํ   วโย  ฯ  ตสฺส  เอวมสฺส  อหํ
โข   ปุพฺเพ   พนฺธนาคาเร   พนฺโธ   อโหสึ   โสมฺหิ  เอตรหิ  ตมฺหา
พนฺธนาคารา   มุตฺโต  โสตฺถินา  อภเยน  นตฺถิ  จ  เม  กิญฺจิ  โภคานํ
วโยติ   ฯ   โส  ตโตนิทานํ  ลเภถ  ปาโมชฺชํ  อธิคจฺเฉ  โสมนสฺสํ  ฯ
เสยฺยถาปิ  มาณว  ปุริโส  ทาโส อนตฺตาธีโน ปราธีโน น เยน-
กามํคโม ฯ  โส   อปเรน    สมเยน     ตมฺหา     ทาสพฺยา     มุจฺเจยฺย
