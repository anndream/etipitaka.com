เทเสตุ   อุลฺลุมฺปตุ   ภวํ   โภ   โคตโม  พฺราหฺมณึ  ปชนฺติ  ฯ  เตนหิ
วาเสฏฺฐ   สุณาหิ  สาธุกํ  มนสิกโรหิ  ภาสิสฺสามีติ  ฯ  เอวํ  โภติ  โข
วาเสฏฺโฐ   มาณโว   ภควโต   ปจฺจสฺโสสิ  ฯ  ภควา  เอตทโวจ  อิธ
วาเสฏฺฐ   ตถาคโต   โลเก   อุปฺปชฺชติ   อรหํ  สมฺมาสมฺพุทฺโธ  ฯเปฯ
(ยถา   สามญฺญผลํ   เอวํ  วิตฺถาเรตพฺพํ)  ฯเปฯ  เอวํ  โข  วาเสฏฺฐ
ภิกฺขุ   สีลสมฺปนฺโน   โหติ   ฯเปฯ   ตสฺสิเม   ปญฺจ   นีวรเณ  ปหีเนx
อตฺตนิ   สมนุปสฺสโต   ปามุชฺชํ  ชายติ  ปมุทิตสฺส  ปีติ  ชายติ  ปีติมนสฺส
กาโย    ปสฺสมฺภติ    ปสฺสทฺธกาโย    สุขํ    เวเทติ   สุขิโน   จิตฺตํ
สมาธิยติ  ฯ  โส  เมตฺตาสหคเตน  เจตสา  เอกํ  ทิสํ  ผริตฺวา  วิหรติ
ตถา   ทุติยํ   ตถา   ตติยํ  ตถา  จตุตฺถํ  อิติ  อุทฺธมโธ  ติริยํ  สพฺพธิ
สพฺพตฺตตาย    สพฺพาวนฺตํ   โลกํ   เมตฺตาสหคเตน   เจตสา   วิปุเลน
มหคฺคเตน   อปฺปมาเณน   อเวเรน   อพฺยาปชฺเฌน  ผริตฺวา  วิหรติ  ฯ
เสยฺยถาปิ    วาเสฏฺฐ    พลวา   สํขธโม   อปฺปกสิเรเนว   จตุทฺทิสา
วิญฺญาเปยฺย   เอวเมว   โข   วาเสฏฺฐ   เอวํ   ภาวิตาย   เมตฺตาย
เจโตวิมุตฺติยา   ยํ   ปมาณกตํ   กมฺมํ   น   ตํ   ตตฺราวสิสฺสติ  น  ตํ
ตตฺราวติฏฺฐติ ฯ อยํปิ โข วาเสฏฺฐ พฺรหฺมานํ สหพฺยตาย มคฺโค ฯ
     [๓๘๔]   ปุน   จปรํ   วาเสฏฺฐ   ภิกฺขุ  กรุณาสหคเตน  เจตสา
ฯเปฯ   มุทิตาสหคเตน   เจตสา   ฯเปฯ   อุเปกฺขาสหคเตน   เจตสา
เอกํ   ทิสํ   ผริตฺวา   วิหรติ   ตถา  ทุติยํ  ตถา  ตติยํ  ตถา  จตุตฺถํ
อิติ  อุทฺธมโธ  ติริยํ  สพฺพธิ สพฺพตฺตตาย สพฺพาวนฺตํ โลกํ อุเปกฺขา-
