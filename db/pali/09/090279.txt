นิมฺมานรตี   นาม   เทวา   ฯเปฯ  สุนิมฺมิโต  นาม  เทวปุตฺโต  ฯเปฯ
ปรนิมฺมิตวสวตฺตี    นาม    เทวา    ฯเปฯ    ปรนิมฺมิตวสวตฺติ   นาม
เทวปุตฺโต   อเมฺหหิ   อภิกฺกนฺตตโร   จ  ปณีตตโร  จ  โส  โข  เอวํ
ชาเนยฺย   ยตฺถิเม  จตฺตาโร  มหาภูตา  อปริเสสา  นิรุชฺฌนฺติ  เสยฺยถีทํ
ปฐวีธาตุ อาโปธาตุ เตโชธาตุ วาโยธาตูติ ฯ
     [๓๔๔]   อถโข   โส  เกวฏฺฏ  ภิกฺขุ  เยน  วสวตฺติ  เทวปุตฺโต
เตนุปสงฺกมิ  อุปสงฺกมิตฺวา  วสวตฺตึ  เทวปุตฺตํ  เอตทโวจ  กตฺถ  นุ  โข
อาวุโส   อิเม   จตฺตาโร   มหาภูตา   อปริเสสา  นิรุชฺฌนฺติ  เสยฺยถีทํ
ปฐวีธาตุ  อาโปธาตุ  เตโชธาตุ  วาโยธาตูติ  ฯ  เอวํ  วุตฺเต  เกวฏฺฏ
วสวตฺติ  เทวปุตฺโต  ตํ  ภิกฺขุํ  เอตทโวจ  อหํปิ  โข  ภิกฺขุ  น  ชานามิ
ยตฺถิเม   จตฺตาโร   มหาภูตา   อปริสา  นิรุชฺฌนฺติ  เสยฺยถีทํ  ปฐวีธาตุ
อาโปธาตุ   เตโชธาตุ   วาโยธาตูติ   อตฺถิ   โข  ภิกฺขุ  พฺรหฺมกายิกา
นาม   เทวา  อเมฺหหิ  อภิกฺกนฺตตรา  จ  ปณีตตรา  จ  เต  โข  เอวํ
ชาเนยฺยุํ   ยตฺถิเม   จตฺตาโร  ฯเปฯ  วาโยธาตูติ  ฯ  อถโข  เกวฏฺฏ
ภิกฺขุ   ตถารูปํ  สมาธึ  สมาปชฺชิ  ยถา  สมาหิเต  จิตฺเต  พฺรหฺมยานิโย
มคฺโค ปาตุรโหสิ ฯ
     [๓๔๕]   อถโข  โส  เกวฏฺฏ  ภิกฺขุ  เยน  พฺรหฺมกายิกา  เทวา
เตนุปสงฺกมิ   อุปสงฺกมิตฺวา   พฺรหฺมกายิเก  เทเว  เอตทโวจ  กตฺถ  นุ
โข   อาวุโส   อิเม   จตฺตาโร  ฯเปฯ  วาโยธาตูติ  ฯ  เอวํ  วุตฺเต
เกวฏฺฏ   พฺรหฺมกายิกา   เทวา  ตํ  ภิกฺขุํ  เอตทโวจจ  มยํปิ  โข  ภิกฺขุ
