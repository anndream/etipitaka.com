สามญฺญผลํ    ปญฺญเปตุนฺติ    เอวํ   วุตฺเต   ภนฺเต   ปูรโณ   กสฺสโป
มํ   เอตทโวจ  กโรโต  โข  มหาราช  การยโต  ฉินฺทโต  เฉทาปยโต
ปจโต    ปจาปยโต   โสจยโต   โสจาปยโต   กิลมยโต   กิลมาปยโต
ผนฺทโต   ผนฺทาปยโต   ปาณมติปาปยโต   ๑   อทินฺนํ  อาทิยโต  สนฺธึ
ฉินฺทโต   นิลฺโลปํ   หรโต   เอกาคาริกํ   กโรโต   ปริปนฺเถ  ติฏฺฐโต
ปรทารํ  คจฺฉโต  มุสา  ภณโต  กรโต  น  กริยติ ๒ ปาปํ ขุรปริยนฺเตน
เจปิ    จกฺเกน    โย    อิมิสฺสา   ปฐวิยา   ปาเณ   เอกํ   มํสขลํ
เอกํ   มํสปุญฺชํ   กเรยฺย   นตฺถิ   ตโตนิทานํ   ปาปํ   นตฺถิ   ปาปสฺส
อาคโม  ทกฺขิณญฺเจปิ  คงฺคาย  ตีรํ  ๓  คจฺเฉยฺย ๔ หนนฺโต ฆาเตนฺโต
ฉินฺทนฺโต   เฉทาเปนฺโต   ปจนฺโต   ปจาเปนฺโต  ๕  นตฺถิ  ตโตนิทานํ
ปาปํ  นตฺถิ  ปาปสฺส  อาคโม  อุตฺตรญฺเจปิ  คงฺคาย  ตีรํ  ๖  คจฺเฉยฺย
ททนฺโต  ททาเปนฺโต  ๗  ยชนฺโต  ยชาเปนฺโต ๘ นตฺถิ ตโตนิทานํ ปุญฺญํ
นตฺถิ   ปุญฺญสฺส   อาคโม   ทาเนน   ทเมน  สํยเมน  สจฺจวาเจน  ๙
นตฺถิ    ตโตนิทานํ    ปุญฺญํ   นตฺถิ   ปุญฺญสฺส   อาคโมติ   อิตฺถํ   โข
เม   ภนฺเต   ปูรโณ   กสฺสโป   สนฺทิฏฺฐิกํ  สามญฺญผลํ  ปุฏฺโฐ  สมาโน
อกิริยํ    พฺยากาสิ   เสยฺยถาปิ   ภนฺเต   อมฺพํ   วา   ปุฏฺโฐ   ลพุชํ
#๑ สีหลโปตฺถเก ปจโต ปาจยโต โสจยโต กิลมยโต ผนฺทาปยโต
#ปาณมติมาปยโตติ ปาโฐ ทิสฺสติ ฯ ๒ สี. กรียติ ฯ ๓ สี. คงฺคาตีรํ ฯ
#๔ สี. อาคจฺเฉยฺย ฯ ๕ สี. ปาจนฺโต ฯ ๖ สี. คงฺคาตีรํ ฯ
#๗ สี. ทาเปนฺโต ฯ ๘ สี. ยาเชนฺโต ฯ ๙ สี. สจฺจวชฺเชน ฯ
