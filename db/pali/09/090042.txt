มาฆตนิกา  อสญฺญีวาทา    อุทฺธมาฆตนา   อสญฺญิมตฺตานํ   ปญฺญเปนฺติ
อฏฺฐหิ   วตฺถูหิ   ฯ   รูปี  อตฺตา  โหติ  อโรโค  ปรํ  มรณา  อสญฺญีติ
นํ    ปญฺญเปนฺติ   ฯ   อรูปี   อตฺตา   โหติ   อโรโค   ปรํ   มรณา
อสญฺญีติ   นํ   ปญฺญเปนฺติ   ฯ  รูปี  จ  อรูปี  จ  อตฺตา  โหติ  ฯเปฯ
เนวรูปีนารูปี   อตฺตา   โหติ   ฯ  อนฺตวา  อตฺตา  โหติ  ฯ  อนนฺตวา
อตฺตา  โหติ  ฯ  อนฺตวา  จ  อนนฺตวา  จ   อตฺตา  โหติ ฯ เนวนฺตวา
นานนฺตวา  อตฺตา  โหติ  อโรโค  ปรํ  มรณา  อสญฺญีติ  นํ ปญฺญเปนฺติ ฯ
อิเมหิ  โข  เต  ภิกฺขเว  สมณพฺราหฺมณา  อุทฺธมาฆตนิกา ๑ อสญฺญีวาทา
อุทฺธมาฆตนา   ๒   อสญฺญิมตฺตานํ   ปญฺญเปนฺติ  อฏฺฐหิ  วตฺถูหิ  ฯ  เย
หิ   เกจิ   ภิกฺขเว   สมณา   วา   พฺราหฺมณา   วา   อุทฺธมาฆตนิกา
อสญฺญีวาทา    อุทฺธมาฆตนา   อสญฺญิมตฺตานํ   ปญฺญเปนฺติ   สพฺเพ   เต
อิเมเหว  อฏฺฐหิ  วตฺถูหิ  เอเตสํ  วา  อญฺญตเรน  นตฺถิ  อิโต  พหิทฺธา
ฯเปฯ เยหิ ตถาคตสฺส ยถาภุจฺจํ วณฺณํ สมฺมา วทมานา วเทยฺยุํ ฯ
    [๔๘]   สนฺติ   ภิกฺขเว   เอเก   สมณพฺราหฺมณา   อุทฺธมาฆตนิกา
เนวสญฺญีนาสญฺญีวาทา   อุทฺธมาฆตนา   เนวสญฺญีนาสญฺญิมตฺตานํ  ปญฺญเปนฺติ
อฏฺฐหิ    วตฺถูหิ   ฯ   เต   จ   โภนฺโต   สมณพฺราหฺมณา   กิมาคมฺม
กิมารพฺภ     อุทฺธมาฆตนิกา     เนวสญฺญีนาสญฺญีวาทา     อุทฺธมาฆตนา
เนวสญฺญีนาสญฺญิมตฺตานํ   ปญฺญเปนฺติ   อฏฺฐหิ   วตฺถูหิ   ฯ   รูปี  อตฺตา
โหติ   อโรโค   ปรํ   มรณา   เนวสญฺญีนาสญฺญีติ   นํ   ปญฺญเปนฺติ  ฯ
#๑ ยุ. อุทฺธมาฆาตนิกา ฯ ๒ ยุ. อุทฺธมาฆาตนา ฯ
