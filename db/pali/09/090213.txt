โรหนานุโยคมนุยุตฺโต  วิหรติ ฯ    ตสฺส  วายํ   สีลสมฺปทา   จิตฺต-
สมฺปทา  ปญฺญาสมฺปทา    อภาวิตา    โหติ    อสจฺฉิกตา ฯ   อถโข โส
อารกา   จ   สามญฺญา  อารกา  จ  พฺรหฺมญฺญา  ฯ  ยโต  โข  กสฺสป
ภกฺขุ   อเวรํ   อพฺยาปชฺฌํ   เมตฺตจิตฺตํ   ภาเวติ   อาสวานญฺจ   ขยา
อนาสวญฺเจโตวิมุตฺตึ   ปญฺญาวิมุตฺตึ   ทิฏฺเฐ   ว   ธมฺเม   สยํ  อภิญฺญา
สจฺฉิกตฺวา    อุปสมฺปชฺช    วิหรติ   ฯ   อยํ   วุจฺจติ   กสฺสป   ภิกฺขุ
สมโณ อิติปิ พฺราหฺมโณ อิติปีติ ฯ
     [๒๖๘]   เอวํ   วุตฺเต   อเจโล   กสฺสโป  ภควนฺตํ  เอตทโวจ
ทุกฺกรํ   โภ   โคตม   สามญฺญํ   ทุกฺกรํ   พฺรหฺมญฺญนฺติ   ฯ  ปกติ  โข
เอสา   กสฺสป   โลกสฺมึ   ทุกฺกรํ   สามญฺญํ   ทุกฺกรํ   พฺรหฺมญฺญนฺติ  ฯ
อเจลโก   เจปิ   กสฺสป   โหติ   มุตฺตาจาโร   หตฺถาวเลขโน  ฯเปฯ
อิติ   เอวรูปํ   อทฺธมาสิกํปิ  ปริยายภตฺตโภชนานุโยคมนุยุตฺโต  วิหรติ  ฯ
อิมาย   จ   กสฺสป   มตฺตาย   อิมินา  จ  ตโปปกฺกเมน  สามญฺญํ  วา
อภวิสฺส    พฺรหฺมญฺญํ   วา   ทุกฺกรํ   สุทุกฺกรํ   เนตํ   อภวิสฺส   กลฺลํ
วจนาย   ทุกฺกรํ   สามญฺญํ   ทุกฺกรํ   พฺรหฺมญฺญนฺติ   สกฺกา   จ  ปเนตํ
อภวิสฺส    กาตุํ    คหปตินา    วา    คหปติปุตฺเตน   วา   อนฺตมโส
กุมฺภทาสิยาปิ   หนฺทาหํ   อเจลโก   โหมิ   มุตฺตาจาโร  หตฺถาวเลขโน
ฯเปฯ    อิติ   เอวรูปํ   อทฺธมาสิกํปิ   ปริยายภตฺตโภชนานุโยคมนุยุตฺโต
วิหรามีติ   ฯ   ยสฺมา  จ  โข  กสฺสป  อญฺญเตฺรว  อิมาย  จ  มตฺตาย
อญฺญตฺร   อิมินา   จ   ตโปปกฺกเมน   สามญฺญํ   วา   โหติ  พฺรหฺมญฺญํ
