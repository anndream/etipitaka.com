วสวตฺติ   อิสฺสโร   กตฺตา   นิมฺมิตา   สชฺชิตา   วสี  ปิตา  ภูตภพฺยานํ
เอวญฺจ   โข   อหนฺตํ  อาวุโส  เอวํ  ปุจฺฉามิ  กตฺถ  นุ  โข  อาวุโส
อิเม   จตฺตาโร   มหาภูตา   อปริเสสา  นิรุชฺฌนฺติ  เสยฺยถีทํ  ปฐวีธาตุ
อาโปธาตุ   เตโชธาตุ   วาโยธาตูติ   ฯ   ทุติยมฺปิ  โข  เกวฏฺฏ  โส
มหาพฺรหฺมา   ตํ  ภิกฺขุํ  เอตทโวจ  อหมสฺมิ  ภิกฺขุ  พฺรหฺมา  มหาพฺรหฺมา
อภิภู   อนภิภูโต   อญฺญทตฺถุทโส   วสวตฺติ   อิสฺสโร   กตฺตา   นิมฺมิตา
เสฏฺโฐ   สชฺชิตา   วสี  ปิตา  ภูตภพฺยานนฺติ  ฯ  ตติยมฺปิ  โข  เกวฏฺฏ
โส  ภิกฺขุ  ตํ  มหาพฺรหฺมานํ  เอตทโวจ  น  โข  อหนฺตํ  อาวุโส  เอวํ
ปุจฺฉามิ   ตฺวมสิ   พฺรหฺมา   มหาพฺรหฺมา  อภิภู  อนภิภูโต  อญฺญทตฺถุทโส
วสวตฺติ   อิสฺสโร   กตฺตา   นิมฺมิตา   เสฏฺโฐ   สชฺชิตา   วสี   ปิตา
ภูตภพฺยานํ  เอวญฺจ  โข  อหนฺตํ  อาวุโส  เอวํ  ปุจฺฉามิ  กตฺถ  นุ  โข
อาวุโส   อิเม   จตฺตาโร   มหาภูตา   อปริเสสา  นิรุชฺฌนฺติ  เสยฺยถีทํ
ปฐวีธาตุ อาโปธาตุ เตโชธาตุ วาโยธาตูติ ฯ
     [๓๔๗]   อถโข   เกวฏฺฏ   โส  มหาพฺรหฺมา  ตํ  ภิกฺขุํ  พาหายํ
คเหตฺวา   เอกมนฺตํ   อปเนตฺวา   ตํ  ภิกฺขุํ  เอตทโวจ  อิเม  โข  มํ
ภิกฺขุ   พฺรหฺมกายิกา   เทวา   เอวํ   ชานนฺติ   นตฺถิ  กิญฺจิ  พฺรหฺมุโน
อญฺญาตํ    นตฺถิ   กิญฺจิ   พฺรหฺมุโน   อทิฏฺฐํ   นตฺถิ   กิญฺจิ   พฺรหฺมุโน
อวิทิตํ    นตฺถิ    กิญฺจิ   พฺรหฺมุโน   อสจฺฉิกตนฺติ   ตสฺมา   อหเมเตสํ
สมฺมุขา  น  พฺยากาสึ  อหํปิ  โข  ภิกฺขุ  น  ชานามิ  ยตฺถิเม  จตฺตาโร
มหาภูตา    อปริเสสา    นิรุชฺฌนฺติ   เสยฺยถีทํ   ปฐวีธาตุ   อาโปธาตุ
