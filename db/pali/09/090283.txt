ปญฺหสฺส    เวยฺยากรเณน    อชฺฌคมา    อถโข    มยฺหเมว   สนฺติเก
ปจฺจาคโต   น   โข  เอโส  ภิกฺขุ  ปโญฺห  เอวํ  ปุจฺฉิตพฺโพ  กตฺถ  นุ
โข   ภนฺเต  อิเม  จตฺตาโร  มหาภูตา  อปริเสสา  นิรุชฺฌนฺติ  เสยฺยถีทํ
ปฐวีธาตุ   อาโปธาตุ   เตโชธาตุ   วาโยธาตูติ  ฯ  เอวญฺจ  โข  โส
ภิกฺขุ ปโญฺห ปุจฺฉิตพฺโพ ฯ
     [๓๔๙] กตฺถ อาโป จ ปฐวี จ   เตโช วาโย น คาธติ
           กตฺถ ทีฆญฺจ รสฺสญฺจ     อนน ถูลํ สุภาสุภํ
           กตฺถ นามญฺจ รูปญฺจ     อเสสํ อุปรุชฺฌตีติ ฯ
                  ตตฺร เวยฺยากรณํ ภวติ ฯ
     [๓๕๐] วิญฺญาณํ อนิทสฺสนํ       อนนฺตํ สพฺพโต ปภํ
           เอตฺถ อาโป จ ปฐวี จ  เตโช วาโย น คาธติ
           เอตฺถ ทีฆญฺจ รสฺสญฺจ    อนน ถูลํ สุภาสุภํ
           เอตฺถ นามญฺจ รูปญฺจ    อเสสํ อุปรุชฺฌติ
           วิญฺญาณสฺส นิโรเธน     เอตฺเถตํ อุปรุชฺฌตีติ ฯ
     อิทมโวจ   ภควา   ฯ  อตฺตมโน  เกวฏฺโฏ  คหปติปุตฺโต  ภควโต
ภาสิตํ อภินนฺทีติ ฯ
                เกวฏฺฏสุตฺตํ เอกาทสมํ นิฏฺฐิตํ ฯ
                  ___________________________
