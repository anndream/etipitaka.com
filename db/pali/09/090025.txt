อนุสฺสรติ   ตโต   ปรนฺนานุสฺสรติ   ฯ   โส   เอวมาห  โย  โข  โส
ภวํ   พฺรหฺมา   มหาพฺรหฺมา   อภิภู   อนภิภูโต   อญฺญทตฺถุทโส  วสวตฺติ
อิสฺสโร   กตฺตา   นิมฺมิตา   เสฏฺโฐ   สชฺชิตา   วสี  ปิตา  ภูตภพฺยานํ
เยน   มยํ   โภตา   พฺรหฺมุนา   นิมฺมิตา   โส  นิจฺโจ  ธุโว  สสฺสโต
อวิปริณามธมฺโม    สสฺสติสมํ    ตเถว   ฐสฺสติ   ฯ   เย   ปน   มยํ
อหุมฺหา   เตน   โภตา  พฺรหฺมุนา  นิมฺมิตา  เต  มยํ  อนิจฺจา  อทฺธุวา
อปฺปายุกา   จวนธมฺมา   อิตฺถตฺตํ   อาคตาติ   ฯ   อิทํ  ภิกฺขเว  ปฐมํ
ฐานํ   ยํ  อาคมฺม  ยํ  อารพฺภ  เอเก  สมณพฺราหฺมณา  เอกจฺจสสฺสติกา
เอกจฺจอสสฺสติกา    เอกจฺจํ    สสฺสตํ   เอกจฺจํ   อสสฺสตํ   อตฺตานญฺจ
โลกญฺจ ปญฺญเปนฺติ ฯ
     [๓๒]   ทุติเย   จ  โภนฺโต  สมณพฺราหฺมณา  กิมาคมฺม  กิมารพฺภ
เอกจฺจสสฺสติกา   เอกจฺจอสสฺสติกา   เอกจฺจํ   สสฺสตํ  เอกจฺจํ  อสสฺสตํ
อตฺตานญฺจ   โลกญฺจ   ปญฺญเปนฺติ   ฯ   สนฺติ   ภิกฺขเว  ขิฑฺฑาปโทสิกา
นาม   เทวา  ฯ  เต  อติเวลํ  หสฺสขิฑฺฑารติธมฺมสมาปนฺนา  วิหรนฺติ  ฯ
เตสํ  อติเวลํ  หสฺสขิฑฺฑารติธมฺมสมาปนฺนานํ  วิหรตํ  สติ  ปมุสฺสติ  ๑ ฯ
สติยา   สมฺโมสา   เต   เทวา  ตมฺหา  กายา  จวนฺติ  ฯ  ฐานํ  โข
ปเนตํ   ภิกฺขเว   วิชฺชติ  ยํ  อญฺญตโร  สตฺโต  ตมฺหา  กายา  จวิตฺวา
อิตฺถตฺตํ   อาคจฺฉติ   อิตฺถตฺตํ   อาคโต   สมาโน  อคารสฺมา  อนคาริยํ
ปพฺพชติ    อคารสฺมา   อนคาริยํ   ปพฺพชิโต   สมาโน   อาตปฺปมนฺวาย
#๑ สมฺมุสฺสติ ฯ
