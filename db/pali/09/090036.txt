มมสฺส   อนฺตราโยติ   ฯ   อิติ   โส   อนุโยคภยา  อนุโยคปริเชคุจฺฉา
เนวิทํ   กุสลนฺติ   พฺยากโรติ   น   ปนิทํ   อกุสลนฺติ  พฺยากโรติ  ตตฺถ
ตตฺถ   ปณฺหํ   ปุฏฺโฐ   สมาโน   วาจาวิกฺเขปํ  อาปชฺชติ  อมราวิกฺเขปํ
เอวนฺติปิ    เม    โน    ฯ   ตถาติปิ   เม   โน   ฯ   อญฺญถาติปิ
เม   โน   ฯ   โนติปิ  เม  โน  ฯ  โน  โนติปิ  เม  โนติ  ฯ  อิทํ
ภิกฺขเว   ตติยํ   ฐานํ  ยํ  อาคมฺม  ยํ  อารพฺภ  เอเก  สมณพฺราหฺมณา
อมราวิกฺเขปิกา   ตตฺถ   ตตฺถ   ปณฺหํ   ปุฏฺฐา   สมานา  วาจาวิกฺเขปํ
อาปชฺชนฺติ อมราวิกฺเขปํ ฯ
     [๔๒]   จตุตฺเถ  จ  โภนฺโต  สมณพฺราหฺมณา  กิมาคมฺม  กิมารพฺภ
อมราวิกฺเขปิกา   ตตฺถ   ตตฺถ   ปณฺหํ   ปุฏฺฐา   สมานา  วาจาวิกฺเขปํ
อาปชฺชนฺติ   อมราวิกฺเขปํ   ฯ   อิธ   ภิกฺขเว   เอกจฺโจ  สมโณ  วา
พฺราหฺมโณ   วา   มนฺโท  โหติ  โมมูโห  ฯ  โส  มนฺทตฺตา  โมมูหตฺตา
ตตฺถ    ตตฺถ    ปณฺหํ    ปุฏฺโฐ    สมาโน   วาจาวิกฺเขปํ   อาปชฺชติ
อมราวิกฺเขปํ   อตฺถิ   ปโร   โลโกติ   อิติ   เจ   มํ   ปุจฺฉสิ  อตฺถิ
ปโร   โลโกติ   อิติ   เจ   เม   อสฺส   อตฺถิ   ปโร  โลโกติ  อิติ
เตน   ๑  พฺยากเรยฺยํ  เอวนฺติปิ  เม  โน  ฯ  ตถาติปิ  เม  โน  ฯ
อญฺญถาติปิ   เม   โน   ฯ   โนติปิ   เม   โน  ฯ  โน  โนติปิ  เม
โน   ฯ   นตฺถิ   ปโร   โลโก   ฯเปฯ   อตฺถิ   จ  นตฺถิ  จ  ปโร
โลโก   ฯ   เนวตฺถิ   น   นตฺถิ   ปโร   โลโก   ฯ   อตฺถิ  สตฺตา
#๑ เตน เต นํ ฯ
