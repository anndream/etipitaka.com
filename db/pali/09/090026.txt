ปธานมนฺวาย    อนุโยคมนฺวาย   อปฺปมาทมนฺวาย   สมฺมามนสิการมนฺวาย
ตถารูปํ     เจโตสมาธึ    ผุสติ    ยถา    สมาหิเต    จิตฺเต    ตํ
ปุพฺเพนิวาสํ   อนุสฺสรติ   ตโต   ปรํ   นานุสฺสรติ   ฯ   โส  เอวมาห
เย   โข   เต   โภนฺโต  เทวา  น  ขิฑฺฑาปโทสิกา  เต  น  อติเวลํ
หสฺสขิฑฺฑารติรมฺมสมาปนฺนา     วิหรนฺติ    ฯ    เตสํ    น    อติเวลํ
หสฺสขิฑฺฑารติธมฺมสมาปนฺนานํ   วิหรตํ   สติ   น   ปมุสฺสติ   ฯ   สติยา
อสมฺโมสา   เต   เทวา   ตมฺหา   กายา   น   จวนฺติ  นิจฺจา  ธุวา
สสฺสตา   อวิปริณามธมฺมา   สสฺสติสมํ   ตเถว   ฐสฺสนฺติ   ฯ  เย  ปน
มยํ  อหุมฺหา ๑ ขิฑฺฑาปโทสิกา เต มยํ อติเวลํ หสฺสขิฑฺฑารติธมฺมสมาปนฺนา
วิหริมฺหา   ๒   ฯ   เตสนฺโน   อติเวลํ   หสฺสขิฑฺฑารติธมฺมสมาปนฺนานํ
วิหรตํ    สติ    ปมุสฺสติ    ฯ    สติยา    สมฺโมสา    เอวํ    มยํ
ตมฺหา    กายา    จุตา   อนิจฺจา   อทฺธุวา   อปฺปายุกา   จวนธมฺมา
อิตฺถตฺตํ   อาคตาติ   ฯ   อิทํ   ภิกฺขเว   ทุติยํ   ฐานํ   ยํ   อาคมฺม
ยํ   อารพฺภ   เอเก  สมณพฺราหฺมณา  เอกจฺจสสฺสติกา  เอกจฺจอสสฺสติกา
เอกจฺจํ     สสฺสตํ     เอกจฺจํ     อสสฺสตํ     อตฺตานญฺจ    โลกญฺจ
ปญฺญเปนฺติ ฯ
     [๓๓]   ตติเย   จ  โภนฺโต  สมณพฺราหฺมณา  กิมาคมฺม  กิมารพฺภ
เอกจฺจสสฺสติกา   เอกจฺจอสสฺสติกา   เอกจฺจํ   สสฺสตํ  เอกจฺจํ  อสสฺสตํ
อตฺตานญฺจ   โลกญฺจ   ปญฺญเปนฺติ   ฯ   สนฺติ   ภิกฺขเว   มโนปโทสิกา
#๑ สี. อหุมฺห ฯ ๒ สี. วิหริมฺห ฯ
