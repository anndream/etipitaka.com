อุทฺธริโตติ  ๑  เอวเมว  โข  มาณว  ภิกฺขุ  ฯเปฯ  ยํปิ  มาณว  ภิกฺขุ
เอวํ   สมาหิเต   จิตฺเต  ฯเปฯ  อาเนญฺชปฺปตฺเต  มโนมยํ  อภินิมฺมินาย
จิตฺตํ อภินีหรติ อภินินฺนาเมติ ฯเปฯ อิทํปิสฺส โหติ ปญฺญาย ฯ
     [๓๓๑]  โส  เอวํ  สมาหิเต จิตฺเต ปริสุทฺเธ ปริโยทาเต อนงฺคเณ
วิคตูปกฺกิเลเส   มุทุภูเต   กมฺมนิเย   ฐิเต  อาเนญฺชปฺปตฺเต  อิทฺธิวิธาย
จิตฺตํ   อภินีหรติ  อภินินฺนาเมติ  ฯ  โส  อเนกวิหิตํ  อิทฺธิวิธํ  ปจฺจนุโภติ
เอโกปิ   หุตฺวา  พหุธา  โหติ  พหุธาปิ  หุตฺวา  เอโก  โหติ  อาวิภาวํ
ติโรภาวํ    ติโรกุฑฺฑํ   ติโรปาการํ   ติโรปพฺพตํ   อสชฺชมาโน   คจฺฉติ
เสยฺยถาปิ  อากาเส  ฯ  โส  ปฐวิยาปิ  อุมฺมุชฺชนิมฺมุชฺชํ กโรติ เสยฺยถาปิ
อุทเก   อุทเกปิ   อภิชฺชมาเน   คจฺฉติ   เสยฺยถาปิ  ปฐวิยํ  อากาเสปิ
ปลฺลงฺเกน    กมติ   เสยฺยถาปิ   ปกฺขี   สกุโณ   อิเมปิ   จนฺทิมสุริเย
เอวํมหิทฺธิเก    เอวํมหานุภาเว   ปาณินา   ปริมสติ   ปริมชฺชติ   ยาว
พฺรหฺมโลกาปิ   กาเยน   วสํ   วตฺเตติ   ฯ  เสยฺยถาปิ  มาณว  ทกฺโข
กุมฺภกาโร   วา   กุมฺภการนฺเตวาสี   วา  สุปริกมฺมกตาย  มตฺติกาย  ยํ
ยเทว   ภาชนวิกตึ   อากงฺเขยฺย   ตนฺตเทว   กเรยฺย   อภินิปฺผาเทยฺย
เสยฺยถาปิ   วา  ปน  มาณว  ทกฺโข  ทนฺตกาโร  วา  ทนฺตการนฺเตวาสี
วา    สุปริกมฺมกตสฺมึ   ทนฺตสฺมึ   ยํ   ยเทว   ทนฺตวิกตึ   อากงฺเขยฺย
ตนฺตเทว    กเรยฺย   อภินิปฺผาเทยฺย   เสยฺยถาปิ   วา   ปน   มาณว
ทกฺโข    สุวณฺณกาโร   วา   สุวณฺณการนฺเตวาสี   วา   สุปริกมฺมกตสฺมึa
#๑ สีหลโปตฺถเก อุพฺภโต ฯ
