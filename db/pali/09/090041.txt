โสฬสหิ    วตฺถูหิ   ฯ   รูปี   อตฺตา   โหติ   อโรโค   ปรํ   มรณา
สญฺญีติ    นํ   ปญฺญเปนฺติ   ฯ   อรูปี   อตฺตา   โหติ   อโรโค   ปรํ
มรณา   สญฺญีติ   นํ   ปญฺญเปนฺติ   ฯ   รูปี   จ   อรูปี   จ   อตฺตา
โหติ    ฯเปฯ   เนวรูปีนารูปี   อตฺตา   โหติ   ฯ   อนฺตวา   อตฺตา
โหติ   ฯ   อนนฺตวา   อตฺตา   โหติ   ฯ   อนฺตวา  จ  อนนฺตวา  จ
อตฺตา   โหติ   ฯ   เนวนฺตวานานนฺตวา  อตฺตา  โหติ  ฯ  เอกตฺตสญฺญี
อตฺตา    โหติ    ฯ    นานตฺตสญฺญี   อตฺตา   โหติ   ฯ   ปริตฺตสญฺญี
อตฺตา    โหติ    ฯ   อปฺปมาณสญฺญี   อตฺตา   โหติ   ฯ   เอกนฺตสุขี
อตฺตา   โหติ   ฯ   เอกนฺตทุกฺขี   อตฺตา   โหติ   ฯ  สุขทุกฺขี  อตฺตา
โหติ   ฯ   อทุกฺขมสุขี   อตฺตา   โหติ   อโรโค   ปรํ  มรณา  สญฺญีติ
นํ    ปญฺญเปนฺติ    ฯ   อิเมหิ   โข   เต   ภิกฺขเว   สมณพฺราหฺมณา
อุทฺธมาฆตนิกา    สญฺญีวาทา    อุทฺธมาฆตนา   สญฺญิมตฺตานํ   ปญฺญเปนฺติ
โสฬสหิ  วตฺถูหิ  ฯ  เย  หิ  เกจิ  ภิกฺขเว  สมณา  วา  พฺราหฺมณา วา
อุทฺธมาฆตนิกา    สญฺญีวาทา    อุทฺธมาฆตนา   สญฺญิมตฺตานํ   ปญฺญเปนฺติ
สพฺเพ   เต   อิเมเหว   โสฬสหิ   วตฺถูหิ   เอเตสํ   วา  อญฺญตเรน
นตฺถิ   อิโต   พหิทฺธา   ฯเปฯ   เยหิ   ตถาคตสฺส   ยถาภุจฺจํ   วณฺณํ
สมฺมา วทมานา วเทยฺยุํ ฯ
     [๔๗]   สนฺติ   ภิกฺขเว   เอเก   สมณพฺราหฺมณา  อุทฺธมาฆตนิกา
อสญฺญีวาทา     อุทฺธมาฆตนา     อสญฺญิมตฺตานํ    ปญฺญเปนฺติ    อฏฺฐหิ
วตฺถูหิ  ฯ  เต จ โภนฺโต สมณพฺราหฺมณา กิมาคมฺม กิมารพฺภ อุทฺธ-
