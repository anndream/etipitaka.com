โย   โข   อมฺพฏฺฐ   ตถาคเตน   ยาวตติยกํ   สหธมฺมิกํ  ปญฺหํ  ปุฏฺโฐ
น พฺยากโรติ เอตฺเถวสฺส สตฺตธา มุทฺธา ผลิสฺสตีติ ฯ
     [๑๕๒]   เตน   โข   ปน   สมเยน   วชิรปาณิ  ยกฺโข  มหนฺตํ
อโยกูฏํ    อาทาย    อาทิตฺตํ    สมฺปชฺชลิตํ    สํโชติภูตํ    อมฺพฏฺฐสฺส
มาณวสฺส    อุปริเวหาสํ    ฐิโต   โหติ   สจายํ   อมฺพฏฺโฐ   มาณโว
ภควตา    ยาวตติยกํ    สหธมฺมิกํ    ปญฺหํ   ปุฏฺโฐ   น   พฺยากริสฺสติ
เอตฺเถวสฺส   สตฺตธา   มุทฺธํ  ผาเลสฺสามีติ  ฯ  ตํ  โข  ปน  วชิรปาณึ
ยกฺขํ   ภควา   เจว   ปสฺสติ   อมฺพฏฺโฐ   จ   มาณโว   ฯ   อถโข
อมฺพฏฺโฐ    มาณโว    ภีโต    สํวิคฺโค   โลมหฏฺฐชาโต   ภควนฺตํเยว
ตาณํ   คเวสิ   ภควนฺตํเยว   เลณํ   คเวสิ  ภควนฺตํเยว  สรณํ  คเวสิ
อุปนิสีทิตฺวา   ภควนฺตํ   เอตทโวจ   กิเมตํ   ภวํ   โคตโม  อาห  ปุน
ภวํ   โคตโม   พฺรูตูติ   ฯ   ตํ   กึ  มญฺญสิ  อมฺพฏฺฐ  กินฺติ  เต  สุตํ
พฺราหฺมณานํ    วุฑฺฒานํ    มหลฺลกานํ    อาจริยปาจริยานํ   ภาสมานานํ
กุโตปภูติกา    กณฺหายนา    โก   จ   กณฺหายนานํ   ปุพฺพปุริโสติ   ฯ
เอวเมว   โภ   โคตม   สุตํ  ยเทว  ภวํ  โคตโม  อาห  ตโตปภูติกา่
กณฺหายนา โส จ กณฺหายนานํ ปุพฺพปุริโสติ ฯ
     [๑๕๓]   เอวํ   วุตฺเต   เต  มาณวกา  อุนฺนาทิโน  อุจฺจาสทฺทา
มหาสทฺทา   อเหสุํ   ทุชฺชาโต  กิร  โภ  อมฺพฏฺโฐ  มาณโว  อกุลปุตฺโต
กิร    โภ    อมฺพฏฺโฐ   มาณโว   ทาสิปุตฺโต   กิร   โภ   อมฺพฏฺโฐ
มาณโว    สกฺยานํ    อยฺยปุตฺตา    กิร   โภ   อมฺพฏฺฐสฺส   มาณวสฺส
