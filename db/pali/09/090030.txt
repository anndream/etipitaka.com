ยถา   สมาหิเต   จิตฺเต  อนฺตสญฺญี  โลกสฺมึ  วิหรติ  ฯ  โส  เอวมาห
อนฺตวา  อยํ  โลโก  ปริวฏุโม  ฯ  ตํ กิสฺส เหตุ ฯ อหํ หิ อาตปฺปมนฺวาย
ปธานมนฺวาย    อนุโยคมนฺวาย   อปฺปมาทมนฺวาย   สมฺมามนสิการมนฺวาย
ตถารูปํ     เจโตสมาธึ     ผุสามิ     ยถา     สมาหิเต     จิตฺเต
อนฺตสญฺญี   โลกสฺมึ   วิหรามิ   ฯ   อิมินามหํ   เอตํ   ชานามิ   ยถา
อนฺตวา   อยํ   โลโก   ปริวฏุโมติ   ฯ  อิทํ  ภิกฺขเว  ปฐมํ  ฐานํ  ยํ
อาคมฺม   ยํ   อารพฺภ  เอเก  สมณพฺราหฺมณา  อนฺตานนฺติกา  อนฺตานนฺตํ
โลกสฺส ปญฺญเปนฺติ ฯ
     [๓๖]   ทุติเย   จ  โภนฺโต  สมณพฺราหฺมณา  กิมาคมฺม  กิมารพฺภ
อนฺตานนฺติกา    อนฺตานนฺตํ   โลกสฺส   ปญฺญเปนฺติ   ฯ   อิธ   ภิกฺขเว
เอกจฺโจ   สมโณ   วา   พฺราหฺมโณ  วา  อาตปฺปมนฺวาย  ปธานมนฺวาย
อนุโยคมนฺวาย     อปฺปมาทมนฺวาย     สมฺมามนสิการมนฺวาย    ตถารูปํ
เจโตสมาธึ    ผุสติ   ยถา   สมาหิเต   จิตฺเต   อนนฺตสญฺญี   โลกสฺมึ
วิหรติ   ฯ   โส   เอวมาห   อนนฺโต   อยํ   โลโก  อปริยนฺโต  เย
เต   สมณพฺราหฺมณา   เอวมาหํสุ   อนฺตวา  อยํ  โลโก  ปริวฏุโมติ  ฯ
เตสํ  มุสา  ฯ  อนนฺโต  อยํ  โลโก  อปริยนฺโต  ฯ  ตํ  กิสฺส  เหตุ ฯ
อหํ   หิ   อาตปฺปมนฺวาย  ปธานมนฺวาย  อนุโยคมนฺวาย  อปฺปมาทมนฺวาย
สมฺมามนสิการมนฺวาย     ตถารูปํ     เจโตสมาธึ     ผุสามิ     ยถา
สมาหิเต   จิตฺเต   อนนฺตสญฺญี   โลกสฺมึ   วิหรามิ  ฯ  อิมินามหํ  เอตํ
ชานามิ   ยถา   อนนฺโต   อยํ   โลโก  อปริยนฺโตติ  ฯ  อิทํ  ภิกฺขเว
