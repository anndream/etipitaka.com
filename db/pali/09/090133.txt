ภวนฺติ ตโต จ ปริหีโน สาจริยโก ฯ
     [๑๖๘]   ภาสิตา   โข   ปน   เต  เอสา  อมฺพฏฺฐ  อาจริเยน
พฺราหฺมเณน   โปกฺขรสาตินา   วาจา   เกจิ   มุณฺฑกา  สมณกา  อิพฺภา
กณฺหา    พนฺธุปาทปจฺจา    กา    จ    เต    วิชฺชานํ   พฺราหฺมณานํ
สากจฺฉาติ    ฯ    อตฺตนา    อาปายิโกปิ   อปริปูรมาโน   ฯ   ปสฺส
อมฺพฏฺฐ    ยาว    อปรทฺธญฺจ    เต   อิทํ   อาจริยสฺส   พฺราหฺมณสฺส
โปกฺขรสาติสฺส    ฯ    พฺราหฺมโณ   โข   ปน   อมฺพฏฺฐ   โปกฺขรสาติ
รญฺโญ   ปเสนทิโกสลสฺส   ทตฺติกํ   ภุญฺชติ  ตสฺส  ราชา  ปเสนทิโกสโล
สมฺมุขีภาวํปิ    น    ททาติ   ยทาปิ   เตน   มนฺเตติ   ติโรทุสฺสนฺเตน
มนฺเตติ    ฯ    ยสฺส   โข   ปน   อมฺพฏฺฐ   ธมฺมิกํ   ปยาตํ   ภิกฺขํ
ปฏิคฺคเณฺหยฺย   กถํ   ตสฺส   ราชา   ปเสนทิโกสโล   สมฺมุขีภาวํปิ   น
ทเทยฺย   ฯ   ปสฺส   อมฺพฏฺฐ   ยาว  อปรทฺธญฺจ  เต  อิทํ  อาจริยสฺส
พฺราหฺมณสฺส โปกฺขรสาติสฺส ฯ
     [๑๖๙]   ตํ   กึ   มญฺญสิ   อมฺพฏฺฐ  อิธ  ราชา  ปเสนทิโกสโล
หตฺถิคีวายํ    วา   นิสินฺโน   รถูปตฺถเร   วา   ฐิโต   อุคฺเคหิ   วา
ราชญฺเญหิ   วา   กิญฺจิเทว  มนฺตนํ  มนฺเตยฺย  ฯ  โส  ตมฺหา  ปเทสา
อปกฺกมฺม  เอกมนฺตํ  ติฏฺเฐยฺย  อถ  อาคจฺเฉยฺย  สุทฺโท  วา  สุทฺททาโส
วา   โส   ตสฺมึ   ปเทเส   ฐิโต   มนฺตนํ   มนฺเตยฺย  เอวํปิ  ราชา
ปเสนทิโกสโล   อาห   เอวํปิ   ราชา   ปเสนทิโกสโล   อาหาติ   ฯ
อปินุ   โข   ราชภณิตํ   วา   ภณติ  ราชมนฺตนํ  วา  มนฺเตติ  ตาวตา
