เอกมนฺตํ  ฐิโต  โข  สีโห  สมณุทฺเทโส  ภควนฺตํ เอตทโวจ เอเต ภนฺเต
สมฺพหุลา   โกสลกา   จ   พฺราหฺมณทูตา   มาคธกา   จ  พฺราหฺมณทูตา
อิธูปสงฺกนฺตา    ภควนฺตํ    ทสฺสนาย    โอฏฺฐทฺโธปิ   ลิจฺฉวิ   มหติยา
ลิจฺฉวิปริสาย   สทฺธึ   อิธูปสงฺกนฺโต   ภควนฺตํ   ทสฺสนาย  สาธุ  ภนฺเต
ลภตํ  เอสา  ชนตา  ภควนฺตํ  ทสฺสนายาติ  ฯ เตนหิ สีห วิหารปจฺฉายายํ
อาสนํ    ปญฺญเปหีติ   ฯ   เอวํ   ภนฺเตติ   โข   สีโห   สมณุทฺเทโส
ภควโต   ปฏิสฺสุตฺวา   วิหารปจฺฉายายํ   อาสนํ   ปญฺญเปสิ   ฯ  อถโข
ภควา   วิหารา   นิกฺขมฺม   วิหารปจฺฉายายํ   ปญฺญตฺตาสเน   นิสีทิ  ฯ
อถโข   เต   โกสลกา   จ  พฺราหฺมณทูตา  มาคธกา  จ  พฺราหฺมณทูตา
เยน   ภควา   เตนุปสงฺกมึสุ   อุปสงฺกมิตฺวา   ภควตา  สทฺธึ  สมฺโมทึสุ
สมฺโมทนียํ กถํ สาราณียํ วีติสาเรตฺวา เอกมนฺตํ นิสีทึสุ ฯบ
     [๒๔๓]   โอฏฺฐทฺโธปิ  ลิจฺฉวิ  มหติยา  ลิจฺฉวิปริสาย  สทฺธึ  เยน
ภควา   เตนุปสงฺกมิ   อุปสงฺกมิตฺวา   ภควนฺตํ   อภิวาเทตฺวา  เอกมนฺตํ
นิสีทิ   ฯ   เอกมนฺตํ   นิสินฺโน   โข   โอฏฺฐทฺโธปิ   ลิจฺฉวิ   ภควนฺตํ
เอตทโวจ  ปุริมานิ  ภนฺเต  ทิวสานิ  ปุริมตรานิ  สุนกฺขตฺโต  ลิจฺฉวิปุตฺโต
เยนาหํ   เตนุปสงฺกมิ   อุปสงฺกมิตฺวา   มํ   เอตทโวจ   ยทคฺเค   อหํ
มหาลิ  ภควนฺตํ  อุปนิสฺสาย  วิหรามิ  น  จิรํ  ตีณิ  วสฺสานิ  ทิพฺพานิ  หิ
โข   รูปานิ   ปสฺสามิ   ปิยรูปานิ   กามูปสญฺหิตานิ   รชนิยานิ  โน  จ
โข   ทิพฺพานิ   สทฺทานิ   สุณามิ   ปิยรูปานิ   กามูปสญฺหิตานิ  รชนิยานิ
สนฺตาเนว   นุ   โข  ภนฺเต  สุนกฺขตฺโต  ลิจฺฉวิปุตฺโต  ทิพฺพานิ  สทฺทานิ
