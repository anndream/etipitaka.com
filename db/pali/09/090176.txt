มหายญฺญํ    ยชมานสฺส    โกจิเทว    วิปฺปฏิสาโร   มหา   วต   เม
โภคกฺขนฺโธ    วิคจฺฉตีติ    โส    โภตา    รญฺญา   วิปฺปฏิสาโร   น
กรณีโย   ฯ   สิยา   โข   ปน   โภโต  รญฺโญ  มหายญฺญํ  ยชมานสฺส
โกจิเทว   วิปฺปฏิสาโร   มหา   วต   เม   โภคกฺขนฺโธ  วิคโตติ  โส
โภตา   รญฺญา   วิปฺปฏิสาโร   น   กรณีโย   ฯ  อิเม  ๑  พฺราหฺมณ
ปุโรหิโต    พฺราหฺมโณ    รญฺโญ    มหาวิชิตสฺส   ปุพฺเพ   ว   ยญฺญา
ติสฺโส วิธา เทเสสิ ฯ
     [๒๑๑]  อถโข  พฺราหฺมณ  ปุโรหิโต  พฺราหฺมโณ รญฺโญ มหาวิชิตสฺส
ปุพฺเพ     ว    ยญฺญา    ทสหากาเรหิ    ปฏิคฺคาหเกสุ    วิปฺปฏิสารํ
ปฏิวิเนสิ    ฯ    อาคมิสฺสนฺติ   โข   โภโต   ยญฺญํ   ปาณาติปาติโนปิ
ปาณาติปาตาปิ   ปฏิวิรตา   ฯ   เย   ตตฺถ   ปาณาติปาติโน  เตสํเยว
เย   ตตฺถ   ปาณาติปาติโน   เตสํเยว  เตน  เย  ตตฺถ  ปาณาติปาตา
ปฏิวิรตา   เต  อารพฺภ  ยชตํ  ภวํ  สชฺชตํ  ภวํ  โมทตํ  ภวํ  จิตฺตเมว
ภวํ อนฺตรํ ปสาเทตุ ฯ
     [๒๑๒]  อาคมิสฺสนฺติ โข โภโต ยญฺญํ อทินฺนาทายิโนปิ อทินฺนาทานาปิ
ปฏิวิรตา   เย   ตตฺถ   อทินฺนาทายิโน   เตสํเยว   เตน   เย  ตตฺถ๖
อทินฺนาทานา   ปฏิวิรตา   เต  อารพฺภ  ยชตํ  ภวํ  สชฺชตํ  ภวํ  โมทตํ
ภวํ จิตฺตเมว ภวํ อนฺตรํ ปสาเทตุ ฯ
     [๒๑๓]   อาคมิสฺสนฺติ  โข  โภโต  ยญฺญํ  กาเมสุ  มิจฺฉาจาริโนปิ
#๑ อิมา โขติปิ ปาเฐน ภวิตพฺพํ ฯ
