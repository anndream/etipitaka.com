โคตโม ฯ อเชฬกปฏิคฺคหณา ปฏิวิรโต สมโณ โคตโม ฯ กุกฺกุฏสูกรปฏิคฺคหณา
ปฏิวิรโต      สมโณ     โคตโม     ฯ     หตฺถิควสฺสวฬวาปฏิคฺคหณา
ปฏิวิรโต       สมโณ      โคตโม      ฯ      เขตฺตวตฺถุปฏิคฺคหณา
ปฏิวิรโต สมโณ โคตโม ฯ
     [๘]   ทูเตยฺยปหิณคมนานุโยคา   ปฏิวิรโต   สมโณ   โคตโม  ฯ
กยวิกฺกยา    ปฏิวิรโต    สมโณ   โคตโม   ฯ   ตุลากูฏกํสกูฏมานกูฏา
ปฏิวิรโต   สมโณ   โคตโม   ฯ  อุกฺโกฏนวญฺจนนิกติสาวิโยคา  ปฏิวิรโต
สมโณ   โคตโม  ฯ  เฉทนวธพนฺธนวิปราโมสอาโลปสหสาการา  ปฏิวิรโต
สมโณ   โคตโมติ   ฯ   อิติ   วา   หิ  ภิกฺขเว  ปุถุชฺชโน  ตถาคตสฺส
วณฺณํ วทมาโน วเทยฺย ฯ
                      จูฬสีลํ นิฏฺฐิตํ ฯ
     [๙]  ยถา  วา  ปเนเก  โภนฺโต  สมณพฺราหฺมณา  สทฺธาเทยฺยานิ8
โภชนานิ   ภุญฺชิตฺวา   เต   เอวรูปํ   พีชคามภูตคามสมารมฺภํ  อนุยุตฺตา
วิหรนฺติ   ฯ  เสยฺยถีทํ  ฯ  มูลพีชํ  ขนฺธพีชํ  ผลพีชํ  อคฺคพีชํ  พีชพีชเมว
ปญฺจมํ   อิติ  วา  ฯ  อิติ  เอวรูปา  พีชคามภูตคามสมารมฺภา  ปฏิวิรโต
สมโณ   โคตโมติ   ฯ   อิติ   วา   หิ  ภิกฺขเว  ปุถุชฺชโน  ตถาคตสฺส
วณฺณํ วทมาโน วเทยฺย ฯ
     [๑๐]  ยถา  วา  ปเนเก  โภนฺโต  สมณพฺราหฺมณา สทฺธาเทยฺยานิ
โภชนานิ   ภุญฺชิตฺวา   เต   เอวรูปํ  สนฺนิธิการกปริโภคํ  ๑  อนุยุตฺตา
#๑ สนฺนิธิการปริโภคนฺติปิ ปาโฐ ฯ
