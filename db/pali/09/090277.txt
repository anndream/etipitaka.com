อภิญฺญา สจฺฉิกตฺวา ปเวทิตานิ ฯ
     [๓๔๓]   ภูตปุพฺพํ   เกวฏฺฏ   อิมสฺมึเยว   ภิกฺขุสํเฆ   อญฺญตรสฺส
ภิกฺขุโน   เอวํ  เจตโส  ปริวิตกฺโก  อุทปาทิ  กตฺถ  นุ  โข  ๑  อิเม
จตฺตาโร  มหาภูตา  อปริเสสา  นิรุชฺฌนฺติ  เสยฺยถีทํ  ปฐวีธาตุ อาโปธาตุ
เตโชธาตุ   วาโยธาตูติ   ฯ   อถโข   เกวฏฺฏ  ภิกฺขุ  ตถารูปํ  สมาธึ
สมาปชฺชิ   ยถา   สมาหิเต  จิตฺเต  เทวยานิโย  มคฺโค  ปาตุรโหสิ  ฯ
อถโข  โส  เกวฏฺฏ  ภิกฺขุ  เยน  จาตุมฺมหาราชิกา  เทวา  เตนุปสงฺกมิ
อุปสงฺกมิตฺวา   จาตุมฺมหาราชิเก   เทเว   เอตทโวจ   กตฺถ   นุ  โข
อาวุโส   อิเม   จตฺตาโร   มหาภูตา   อปริเสสา  นิรุชฺฌนฺติ  เสยฺยถีทํ
ปฐวีธาตุ  อาโปธาตุ  เตโชธาตุ  วาโยธาตูติ  ฯ  เอวํ  วุตฺเต  เกวฏฺฏ
จาตุมฺมหาราชิกา   เทวา   ตํ   ภิกฺขุํ  เอตทโวจจ  มยํปิ  โข  ภิกฺขุ  น
ชานาม   ยตฺถิเม   จตฺตาโร  มหาภูตา  อปริเสสา  นิรุชฺฌนฺติ  เสยฺยถีทํ
ปฐวีธาตุ    อาโปธาตุ   เตโชธาตุ   วาโยธาตูติ   อตฺถิ   โข   ภิกฺขุ
จตฺตาโร   มหาราชาโน   อเมฺหหิ   อภิกฺกนฺตตรา   จ   ปณีตตรา   จ
เต   โข   เอวํ   ชาเนยฺยุํ   ยตฺถิเม  จตฺตาโร  มหาภูตา  อปริเสสา
นิรุชฺฌนฺติ   เสยฺยถีทํ   ปฐวีธาตุ  อาโปธาตุ  เตโชธาตุ  วาโยธาตูติ  ฯ
อถโข   เกวฏฺฏ   ภิกฺขุ   เยน   จตฺตาโร   มหาราชาโน  เตนุปสงฺกมิ
อุปสงฺกมิตฺวา   จตฺตาโร   มหาราชาโน   เอตทโวจ   กตฺถ   นุ   โข
อาวุโส   อิเม   จตฺตาโร   มหาภูตา   อปริเสสา  นิรุชฺฌนฺติ  เสยฺยถีทํ
#๑ สี. กถนฺนุ โข ฯ
