อิเมสํ  เภทาย  อมุตฺร  วา  สุตฺวา  น  อิเมสํ  อกฺขาตา  อมูสํ เภทาย
อิติ   ภินฺนานํ   วา  สนฺธาตา  สหิตานํ  วา  อนุปฺปทาตา  สมคฺคาราโม
สมคฺครโต   สมคฺคนนฺที   สมคฺคกรณึ   วาจํ  ภาสิตา  โหติ  ฯ  อิทํปิสฺส
โหติ   สีลสฺมึ   ฯ   ผรุสํ   วาจํ   ปหาย  ผรุสาย  วาจาย  ปฏิวิรโต
โหติ   ยา   สา  วาจา  เนลา  กณฺณสุขา  เปมนียา  หทยงฺคมา  โปรี
พหุชนกนฺตา   พหุชนมนาปา   ตถารูปึ  วาจํ  ภาสิตา  โหติ  ฯ  อิทํปิสฺส
โหติ    สีลสฺมึ    ฯ   สมฺผปฺปลาปํ   ปหาย   สมฺผปฺปลาปา   ปฏิวิรโต
โหติ   กาลวาที   ภูตวาที   อตฺถวาที   ธมฺมวาที   วินยวาที  นิธานวตึ
วาจํ   ภาสิตา   โหติ   กาเลน   สาปเทสํ  ปริยนฺตวตึ  อตฺถสญฺหิตํ  ฯ
อิทํปิสฺส   โหติ  สีลสฺมึ  ฯ  พีชคามภูตคามสมารมฺภา  ปฏิวิรโต  โหติ  ฯ
เอกภตฺติโก   โหติ  รตฺตูปรโต  วิรโต  วิกาลโภชนา  ฯ  นจฺจคีตวาทิต-
วิสูกทสฺสนา  ปฏิวิรโต  โหติ  ฯ มาลาคนฺธวิเลปนธารณมณฺฑนวิภูสนฏฺฐานา
ปฏิวิรโต       โหติ      ฯ      อุจฺจาสยนมหาสยนา      ปฏิวิรโต
โหติ  ฯ  ชาตรูปรชฏปฏิคฺคหณา  ๑ ปฏิวิรโต โหติ ฯ อามกธญฺญปฏิคฺคหณา
ปฏิวิรโต       โหติ       ฯ      อามกมํสปฏิคฺคหณา      ปฏิวิรโต
โหติ  ฯ  อิตฺถีกุมาริกปฏิคฺคหณา  ๒  ปฏิวิรโต โหติ ฯ ทาสีทาสปฏิคฺคหณา
ปฏิวิรโต    โหติ    ฯ    อเชฬกปฏิคฺคหณา    ปฏิวิรโต    โหติ   ฯ
กุกฺกุฏสูกรปฏิคฺคหณา   ปฏิวิรโต   โหติ   ฯ   หตฺถิควาสฺสวฬวาปฏิคฺคหณา
ปฏิคฺคหณา    ปฏิวิรโต    โหติ    ฯ   เขตฺตวตฺถุปฏิคฺคหณา   ปฏิวิรโต
#๑ สี. ชาตรูปรชตปฏิคฺคหณา ฯ ๒ สี. อิตฺถีกุมารีปฏิคฺคหณา ฯ
