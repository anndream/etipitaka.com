ฌานํ ฯ ตติยํ ฌานํ ฯ จตุตฺถํ ฌานํ อุปสมฺปชฺช วิหรติ ฯ
     [๒๕๘]  โย  นุ  โข  อาวุโส  ภิกฺขุ  เอวํ  ชานาติ  เอวํ ปสฺสติ
กลฺลํ   นุ  โข  ตสฺเสตํ  วจนาย  ตํ  ชีวํ  ตํ  สรีรนฺติ  วา  อญฺญํ  ชีวํ
อญฺญํ  สรีรนฺติ  วาติ  ฯ  โย  โส  อาวุโส  ภิกฺขุ  เอวํ  ชานาติ  เอวํ
ปสฺสติ   น   กลฺลํ   ตสฺเสตํ  วจนาย  ตํ  ชีวํ  ตํ  สรีรนฺติ  วา  อญฺญํ
ชีวํ   อญฺญํ  สรีรนฺติ  วา  ฯ  อหํ  โข  ปเนตํ  อาวุโส  เอวํ  ชานามิ
เอวํ   ปสฺสามิ   อถ   จ   ปนาหํ   น   วทามิ  ตํ  ชีวํ  ตํ  สรีรนฺติ
วา   อญฺญํ   ชีวํ   อญฺญํ   สรีรนฺติ   วาติ   ฯ   ญาณทสฺสนาย   จิตฺตํ
อภินีหรติ   อภินินฺนาเมติ   ฯ   โย   นุ   โข   อาวุโส  ภิกฺขุ  ฯเปฯ
นาปรํ อิตฺถตฺตายาติ ปชานาติ ฯ
     [๒๕๙]  โย  นุ  โข  อาวุโส  ภิกฺขุ  เอวํ  ชานาติ  เอวํ ปสฺสติ
กลฺลํ   นุ  โข  ตสฺเสตํ  วจนาย  ตํ  ชีวํ  ตํ  สรีรนฺติ  วา  อญฺญํ  ชีวํ
อญฺญํ  สรีรนฺติ  วาติ  ฯ  โย  โส  อาวุโส  ภิกฺขุ  เอวํ  ชานาติ  เอวํ
ปสฺสติ   น   กลฺลํ   ตสฺเสตํ  วจนาย  ตํ  ชีวํ  ตํ  สรีรนฺติ  วา  อญฺญํ
ชีวํ  อญฺญํ  สรีรนฺติ  วาติ  ฯ  อหํ  โข  ปเนตํ  อาวุโส  เอวํ  ชานามิ
เอวํ   ปสฺสามิ   อถ  จ  ปนาหํ  น  วทามิ  ตํ  ชีวํ  ตํ  สรีรนฺติ  วา
อญฺญํ   ชีวํ   อญฺญํ   สรีรนฺติ  วาติ  ฯ  อิทมโวจ  ภควา  ฯ  อตฺตมนา
เต เทฺว ปพฺพชิตา ภควโต ภาสิตํ อภินนฺทุนฺติ ฯ
                  ชาลิยสุตฺตํ สตฺตมํ นิฏฺฐิตํ ฯ
                    _______________________
