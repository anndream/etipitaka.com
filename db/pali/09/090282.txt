เตโชธาตุ  วาโยธาตูติ  ตสฺมา  ติห  ภิกฺขุ  ตุเมฺหเวตํ  ทุกฺกฏํ ตุเมฺหเวตํ
อปรทฺธํ  ยํ  ตฺวํ  ภควนฺตํ  อภิมุญฺจิตฺวา  ๑  พหิทฺธา  ปริเยฏฺฐึ อาปชฺชสิ
อิมสฺส   ปญฺหสฺส   เวยฺยากรณาย   คจฺฉ   ตฺวํ   ภิกฺขุ  ตเมว  ภควนฺตํ
อุปสงฺกมิตฺวา   อิมํ   ปญฺหํ   ปุจฺฉ  ยถา  เต  ภควา  พฺยากโรติ  ตถา
นํ ธาเรยฺยาสีติ ฯ
     [๓๔๘]  อถโข  เกวฏฺฏ  โส  ภิกฺขุ  เสยฺยถาปิ นาม พลวา ปุริโส
สมฺมิญฺชิตํ   วา   พาหํ   ปสาเรยฺย   ปสาริตํ   วา  พาหํ  สมฺมิญฺเชยฺย
เอวเมว   พฺรหฺมโลเก   อนฺตรหิโต  มม  ปุรโต  ปาตุรโหสิ  ฯ  อถโข
โส  เกวฏฺฏ  โส  ภิกฺขุ  มํ  อภิวาเทตฺวา  เอกมนฺตํ  นิสีทิ  ฯ เอกมนฺตํ
นสินฺโน  โข  เกวฏฺฏ  โส  ภิกฺขุ  มํ  เอตทโวจ  กตฺถ  นุ  โข  ภนฺเต
อิเม   จตฺตาโร   มหาภูตา   อปริเสสา  นิรุชฺฌนฺติ  เสยฺยถีทํ  ปฐวีธาตุ
อาโปธาตุ   เตโชธาตุ  วาโยธาตูติ  ฯ  เอวํ  วุตฺเต  อหํ  เกวฏฺฏ  ตํ
ภิกฺขุํ   เอตทโวจํ   ภูตปุพฺพํ   ภิกฺขุ  สามุทฺทิกา  พาณิชา  ตีรทสฺสึ  สกุณํ
คเหตฺวา   นาวาย   อชฺโฌคาหนฺติ  เต  อตีรทสฺสินิยา  นาวาย  ตีรทสฺสึ
สกุณํ   มุญฺจนฺติ   โส   คจฺฉติ   ปุรตฺถิมํ   ทิสํ   คจฺฉติ   ทกฺขิณํ   ทิสํ
คจฺฉติ   ปจฺฉิมํ   ทิสํ   คจฺฉติ   อุตฺตรํ  ทิสํ  คจฺฉติ  อุทฺธํ  ทิสํ  คจฺฉติ
อนุทิสํ   สเจ  โส  สมนฺตา  ตีรํ  ปสฺสติ  ตถาปกฺกนฺโต  ว  โหติ  สเจ
ปน   โส  สมนฺตา  ตีรํ  น  ปสฺสติ  ตเมว  นาวํ  ปจฺจาคจฺฉติ  อยเมว
โข   ตฺวํ   ภิกฺขุ   ยโต   ยาว   พฺรหฺมโลกา   ปริเยสมาโน   อิมสฺส
#๑ สี. อติสิตฺวา ฯ
