พฺยากเรยฺย   ลพุชํ   วา   ปุฏฺโฐ   อมฺพํ   พฺยากเรยฺย  เอวเมว  โข
เม   ภนฺเต   ปูรโณ   กสฺสโป   สนฺทิฏฺฐิกํ  สามญฺญผลํ  ปุฏฺโฐ  สมาโน
อกิริยํ   พฺยากาสิ   ตสฺส   มยฺหํ   ภนฺเต   เอตทโหสิ   กถํ  หิ  นาม
มาทิโส   สมณํ   วา   พฺราหฺมณํ   วา   วิชิเต   วสนฺตํ  อปสาเทตพฺพํ
มญฺเญยฺยาติ    โส   โข   อหํ   ภนฺเต   ปูรณสฺส   กสฺสปสฺส   ภาสิตํ
เนว   อภินนฺทึ   นปฺปฏิกฺโกสึ  อนภินนฺทิตฺวา  อปฺปฏิกฺโกสิตฺวา  อนตฺตมโน
อนตฺตมนวาจํ     อนิจฺฉาเรตฺวา     ตเมว     วาจํ     อนุคฺคณฺหนฺโต
อนิกฺกุชฺเชนฺโต ๑ อุฏฺฐายาสนา ปกฺกามึ ฯ
     [๙๕]  เอกมิทาหํ  ภนฺเต  สมยํ  เยน มกฺขลิ โคสาโล เตนุปสงฺกมึ
อุปสงฺกมิตฺวา    มกฺขลินา    โคสาเลน    สทฺธึ   สมฺโมทึ   สมฺโมทนียํ
กถํ   สาราณียํ   วีติสาเรตฺวา   เอกมนฺตํ   นิสีทึ   เอกมนฺตํ   นิสินฺโน
โข   อหํ   ภนฺเต   มกฺขลึ  โคสาลํ  เอตทโวจํ  ยถา  นุ  โข  อิมานิ
โภ   โคสาล   ปุถุสิปฺปายตนานิ   ฯเปฯ  สกฺกา  นุ  โข  โภ  โคสาล
เอวเมว    ทิฏฺเฐ   ว   ธมฺเม   สนฺทิฏฺฐิกํ   สามญฺญผลํ   ปญฺญเปตุนฺติ
เอวํ   วุตฺเต  ภนฺเต  มกฺขลิ  โคสาโล  มํ  เอตทโวจ  นตฺถิ  มหาราช
เหตุ   นตฺถิ   ปจฺจโย   สตฺตานํ  สํกิเลสาย  อเหตู  อปฺปจฺจยา  สตฺตา
สํกิลิสฺสนฺติ   นตฺถิ   เหตุ   นตฺถิ   ปจฺจโย   สตฺตานํ  วิสุทฺธิยา  อเหตู
อปฺปจฺจยา    สตฺตา   วิสุชฺฌนฺติ   นตฺถิ   อตฺตกาเร   นตฺถิ   ปรกาเร
นตฺถิ   ปุริสกาเร   นตฺถิ   พลํ   นตฺถิ   วิริยํ  นตฺถิ  ปุริสถาโม  นตฺถิ
#๑ สี. อนิกฺกุชฺชนฺโต ฯ
