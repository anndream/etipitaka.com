เทสิ   กถํ   หิ  นาม  ตาวมหโต  ภิกฺขุสํฆสฺส  อฑฺฒเตฬสานํ  ภิกฺขุสตานํ
เนว   ขิปิตสทฺโท   ภวิสฺสติ   น   อุกฺกาสิตสทฺโท   น   นิคฺโฆโสติ  ฯ
มา   ภายิ   มหาราช  มา  ภายิ  มหาราช  น  ตํ  เทว  วญฺเจมิ  น
ตํ  เทว  ปลมฺภามิ  น  ตํ  เทว  ปจฺจตฺถิกานํ  เทมิ  อภิกฺกม  มหาราช
อภิกฺกม   มหาราช   เอเต   มณฺฑลมาเฬ  ปทีปา  ฌายนฺตีติ  ฯ  อถโข
ราชา   มาคโธ   อชาตสตฺตุ   เวเทหิปุตฺโต   ยาวติกา   นาคสฺส  ภูมิ
นาเคน  คนฺตฺวา  นาคา  ปจฺโจโรหิตฺวา  ปทิโก ว ๑ เยน มณฺฑลมาฬสฺส
ทฺวารํ      เตนุปสงฺกมิ      อุปสงฺกมิตฺวา      ชีวกํ     โกมารภจฺจํ
เอตทโวจ   กหํ   ปน   สมฺม   ชีวก   ภควาติ   ฯ  เอโส  มหาราช
ภควา    มชฺฌิมํ   ถมฺภํ   นิสฺสาย   ปุรตฺถาภิมุโข   นิสินฺโน   ปุรกฺขโต
ภิกฺขุสํฆสฺสาติ   ฯ   อถโข   ราชา   มาคโธ  อชาตสตฺตุ  เวเทหิปุตฺโต
เยน    ภควา   เตนุปสงฺกมิ   อุปสงฺกมิตฺวา   เอกมนฺตํ   อฏฺฐาสิ   ฯ
เอกมนฺตํ  ฐิโต  โข  ราชา  มาคโธ  อชาตสตฺตุ  เวเทหิปุตฺโต  ตุณฺหีภูตํ
ตุณฺหีภูตํ    ภิกฺขุสํฆํ    อนุวิโลเกตฺวา    รหทมิว    วิปฺปสนฺนํ    อุทานํ
อุทาเนสิ   อิมินา  เม  อุปสเมน  อุทยภทฺโท  ๒  กุมาโร  สมนฺนาคโต
โหตุ   เยเนตรหิ   อุปสเมน  ภิกฺขุสํโฆ  สมนฺนาคโตติ  ฯ  อาคมา  โข
ตฺวํ   มหาราช  ยถาเปมนฺติ  ฯ  ปิโย  เม  ภนฺเต  อุทยภทฺโท  กุมาโร
อิมินา   เม   ภนฺเต  อุปสเมน  อุทยภทฺโท  กุมาโร  สมนฺนาคโต  โหตุ
เยเนตรหิ อุปสเมน ภิกฺขุสํโฆ สมนฺนาคโตติ ฯ
#๑ สี. ปตฺติโก ว ฯ ๒ สี. อุทายิภทฺโท ฯ
