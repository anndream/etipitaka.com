กญฺญาย  สทฺธึ    สํวาสํ    กปฺเปยฺย    เตสํ   สํวาสมนฺวาย   ปุตฺโต   ชาเยถ
โย   โส   พฺราหฺมณกุมาเรน   ขตฺติยกญฺญาย   ปุตฺโต   อุปฺปนฺโน  อปินุ
โส   ลเภถ   พฺราหฺมเณสุ   อาสนํ   วา  อุทกํ  วาติ  ฯ  ลเภถ  โภ
โคตม   ฯ   อปินุ   นํ   พฺราหฺมณา  โภเชยฺยุํ  สทฺเท  วา  ถาลิปาเก
วา  ยญฺเญ  วา  ปาหุเน  วาติ  ฯ  โภเชยฺยุํ  โภ  โคตม  ฯ  อปินุ นํ
พฺราหฺมณา  มนฺเต  วาเจยฺยุํ  วา  โน  วาติ  ฯ  วาเจยฺยุํ โภ โคตม ฯ
อปินุสฺส   อิตฺถีสุ   อาวฏํ  วา  อสฺส  อนาวฏํ  วาติ  ฯ  อนาวฏํ  หิสฺส
โภ  โคตม  ฯ  อปินุ  นํ  ขตฺติยาภิเสเกน  อภิสิญฺเจยฺยุนฺติ  ฯ  โน  หิทํ
โภ โคตม ฯ ตํ กิสฺส เหตุ ฯ ปิติโต หิ โภ โคตม อนุปปนฺโนติ ฯ
     [๑๕๗]  อิติ  โข  อมฺพฏฺฐ  อิตฺถิยา  วา  อิตฺถึ  กริตฺวา  ปุริเสน
วา   ปุริสํ   กริตฺวา   ขตฺติยา   ว  เสฏฺฐา  หีนา  พฺราหฺมณา  ฯ  ตํ
กึ    มญฺญสิ    อมฺพฏฺฐ    อิธ    พฺราหฺมณา   พฺราหฺมณํ   กิสฺมิญฺจิเทว
ปกรเณ   ขุรมุณฺฑํ   กริตฺวา   ภสฺสปุเฏน   วธิตฺวา  รฏฺฐา  วา  นครา
วา   ปพฺพาเชยฺยุํ   อปินุ   โส  ลเภถ  พฺราหฺมเณสุ  อาสนํ  วา  อุทกํ
วาติ   ฯ   โน   หิทํ  โภ  โคตม  ฯ  อปินุ  นํ  พฺราหฺมณา  โภเชยฺยุํ
สทฺเท   วา  ถาลิปาเก  วา  ยญฺเญ  วา  ปาหุเน  วาติ  ฯ  โน  หิทํ
โภ   โคตม   ฯ   อปินุ   นํ   พฺราหฺมณา  มนฺเต  วาเจยฺยุํ  วา  โน
วาติ   ฯ   โน   หิทํ   โภ   โคตม  ฯ  อปินุสฺส  อิตฺถีสุ  อาวฏํ  วา
อสฺส อนาวฏํ วาติ ฯ อาวฏํ หิสฺส โภ โคตม ฯ
     [๑๕๘]  ตํ  กึ  มญฺญสิ  อมฺพฏฺฐ  อิธ  ขตฺติยา  ขตฺติยํ กิสฺมิญฺจิเทว
