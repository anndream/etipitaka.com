เอวํ   อุปเนยฺยํ   อุปเนยฺยํ   อวจ   อโห  วต  เร  อมฺหากํ  ปณฺฑิตก
อโหสิ  วต  เร  อมฺหากํ  พหุสฺสุตก  อโห  วต  เร  อมฺหากํ  เตวิชฺชก
เอวรูเปน   กิร  โภ  ปุริโส  อตฺถจรเกน  กายสฺส  เภทา  ปรํ  มรณา
อปายํ   ทุคฺคตึ   วินิปาตํ   นิรยํ  อุปปชฺเชยฺยาติ  ฯ  กุปิโต  อนตฺตมโน
อมฺพฏฺฐํ   มาณวํ   ปทสาเยว   ปวตฺเตสิ  อิจฺฉติ  จ  ตาวเทว  ภควนฺตํ
ทสฺสนาย    อุปสงฺกมิตุํ    ฯ    อถโข    เต   พฺราหฺมณา   พฺราหฺมณํ
โปกฺขรสาตึ   เอตทโวจจ   อติวิกาโล   โข   โภ   อชฺช  สมณํ  โคตมํ
ทสฺสนาย    อุปสงฺกมิตุํ   เสฺวทานิ   ภวํ   โปกฺขรสาติ   สมณํ   โคตมํ
ทสฺสนาย อุปสงฺกมิสฺสตีติ ฯ
     [๑๗๔]   อถโข   พฺราหฺมโณ  โปกฺขรสาติ  สเก  นิเวสเน  ปณีตํ
ขาทนียํ    โภชนียํ   ปฏิยาทาเปตฺวา   ยาเน   อาโรเปตฺวา   อุกฺกาสุ
ธาริยมานาสุ   อุกฺกฏฺฐาย   นิยฺยาสิ   เยน   อิจฺฉานงฺคลวนสณฺโฑ  เตน
ปายาสิ  ยาวติกา  ยานสฺส  ภูมิ  ยาเนน  คนฺตฺวา  ยานา ปจฺโจโรหิตฺวา
ปตฺติโก   ว   เยน   ภควา  เตนุปสงฺกมิ  อุปสงฺกมิตฺวา  ภควตา  สทฺธึ
สมฺโมทิ   สมฺโมทนียํ   กถํ  สาราณียํ  วีติสาเรตฺวา  เอกมนฺตํ  นิสีทิ  ฯถ
เอกมนฺตํ   นิสินฺโน   โข   พฺราหฺมโณ  โปกฺขรสาติ  ภควนฺตํ  เอตทโวจ
อาคมา    นุ   ขฺวิธ   โภ   โคตม   อมฺหากํ   อนฺเตวาสี   อมฺพฏฺโฐ
มาณโวติ   ฯ   อาคมา   โข   เตธ   พฺราหฺมณ  อนฺเตวาสี  อมฺพฏฺโฐ
มาณโวติ   ฯ   อหุ  ปน  เต  โภ  โคตม  อมฺพฏฺเฐน  มาณเวน  สทฺธึ
โกจิเทว   กถาสลฺลาโปติ   ฯ   อหุ   โข   เม  พฺราหฺมณ  อมฺพฏฺเฐน
