โอปปาติกา   ฯ   นตฺถิ   สตฺตา   โอปปาติกา   ฯ   อตฺถิ   จ  นตฺถิ
จ   สตฺตา  โอปปาติกา  ฯ  เนวตฺถิ  น  นตฺถิ  สตฺตา  โอปปาติกา  ฯ
อตฺถิ   สุกฏทุกฺกฏานํ   กมฺมานํ   ผลํ   วิปาโก  ฯ  นตฺถิ  สุกฏทุกฺกฏานํ
กมฺมานํ   ผลํ   วิปาโก  ฯ  อตฺถิ  จ  นตฺถิ  จ  สุกฏทุกฺกฏานํ  กมฺมานํ
ผลํ   วิปาโก   ฯ   เนวตฺถิ   น   นตฺถิ   สุกฏทุกฺกฏานํ  กมฺมานํ  ผลํ
วิปาโก   ฯ   โหติ   ตถาคโต   ปรมฺมรณา   ฯ   น  โหติ  ตถาคโต
ปรมฺมรณา   ฯ   โหติ   จ   น   จ   โหติ  ตถาคโต  ปรมฺมรณา  ฯ
เนว   โหติ   น   น   โหติ   ตถาคโต   ปรมฺมรณาติ   อิติ  เจ  มํ
ปุจฺฉสิ    ฯ   เนว   โหติ   น   น   โหติ   ตถาคโต   ปรมฺมรณาติ
อิติ   เจ  เม  อสฺส  เนว  โหติ  น  น  โหติ  ตถาคโต  ปรมฺมรณาติ
อิติ   เต   น  ๑  พฺยากเรยฺยํ  เอวนฺติปิ  เม  โน  ฯ  ตถาติปิ  เม
โน   ฯ   อญฺญถาติปิ   เม  โน  ฯ  โนติปิ  เม  โน  ฯ  โน  โนติปิ
เม   โนติ   ฯ   อิทํ  ภิกฺขเว  จตุตฺถํ  ฐานํ  ยํ  อาคมฺม  ยํ  อารพฺภ
เอเก   สมณพฺราหฺมณา   อมราวิกฺเขปิกา   ตตฺถ   ตตฺถ   ปณฺหํ  ปุฏฺฐา
สมานา   วาจาวิกฺเขปํ   อาปชฺชนฺติ   อมราวิกฺเขปํ   ฯ   อิเมหิ   โข
เต   ภิกฺขเว   สมณพฺราหฺมณา   อมราวิกฺเขปิกา   ตตฺถ   ตตฺถ   ปณฺหํ
ปุฏฺฐา  สมานา  วาจาวิกฺเขปํ  อาปชฺชนฺติ  อมราวิกฺเขปํ  จตูหิ  วตฺถูหิ ฯ
เย   หิ   เกจิ  ภิกฺขเว  สมณา  วา  พฺราหฺมณา  วา  อมราวิกฺเขปิกา
ตตฺถ    ตตฺถ    ปณฺหํ    ปุฏฺฐา   สมานา   วาจาวิกฺเขปํ   อาปชฺชนฺติ
#๑ เต นนฺติปิ เตนาติปิ ปาโฐ ฯ
