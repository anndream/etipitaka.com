ยญฺโญ    อิมาย    จ    ติวิธาย    ยญฺญสมฺปทาย    โสฬสปริกฺขาราย
อิมินา    จ    นิจฺจทาเนน   อนุกูลยญฺเญน   ฯเปฯ   อปฺปตฺถตโร   จ
อปฺปสมารมฺภตโร จ มหปฺผลตโร จ มหานิสํสตโร จาติ ฯ
     [๒๓๕]   อตฺถิ   ปน   โภ   โคตม   อญฺโญ  ยญฺโญ  อิมาย  จ
ติวิธาย    ยญฺญสมฺปทาย   โสฬสปริกฺขาราย   อิมินา   จ   นิจฺจทาเนน
อนุกูลยญฺเญน   ฯเปฯ   อตฺถิ   โข   พฺราหฺมณ   อญฺโญ  ยญฺโญ  อิมาย
จ   ติวิธาย   ยญฺญสมฺปทาย   โสฬสปริกฺขาราย  อิมินา  จ  นิจฺจทาเนน
อนุกูลยญฺเญน   อิมินา  จ  วิหารทาเนน  อิเมหิ  จ  สรณคมเนหิ  อิเมหิ
จ   สิกฺขาปเทหิ   อปฺปตฺถตโร   จ   อปฺปสมารมฺภตโร  จ  มหปฺผลตโร
จ   มหานิสํสตโร   จาติ   ฯ   กตโม   ปน  โส  โภ  โคตม  อญฺโญ
ยญฺโญ    อิมาย    จ   ติวิธาย   ยญฺญสมฺปทาย   ฯเปฯ   อปฺปตฺถตโร
จ   อปฺปสมารมฺภตโร   จ   มหปฺผลตโร   จ   มหานิสํสตโร  จาติ  ฯ
อิธ   พฺราหฺมณ   ตถาคโต   โลเก   อุปฺปชฺชติ   อรหํ   สมฺมาสมฺพุทฺโธ
ฯเปฯ    (ยถา   สามญฺญผเล   เอวํ   สพฺพํ   วิตฺถาเรตพฺพํ)   ฯเปฯ
เอวํ   โข   พฺราหฺมณ   ภิกฺขุ   สีลสมฺปนฺโน   โหติ   ฯ   ปฐมํ  ฌานํ
อุปสมฺปชฺช    วิหรติ    ฯ    อยํ   โข   พฺราหฺมณ   ยญฺโญ   ปุริเมหิ
ยญฺเญหิ    อปฺปตฺถตโร   จ   อปฺปสมารมฺภตโร   จ   มหปฺผลตโร   จ
มหานิสํสตโร   จ   ฯ   ทุติยํ  ฌานํ  ฯ  ตติยํ  ฌานํ  ฯ  จตุตฺถํ  ฌานํ
อุปสมฺปชฺช    วิหรติ    ฯ   อยํปิ   โข   พฺราหฺมณ   ยญฺโญ   ปุริเมหิ
ยญฺเญหิ    อปฺปตฺถตโร   จ   อปฺปสมารมฺภตโร   จ   มหปฺผลตโร   จ
