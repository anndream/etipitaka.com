ปฐวีธาตุ  อาโปธาตุ  เตโชธาตุ  วาโยธาตูติ  ฯ  เอวํ  วุตฺเต  เกวฏฺฏ
จตฺตาโร   มหาราชาโน   ตํ   ภิกฺขุํ   เอตทโวจจ  มยํปิ  โข  ภิกฺขุ  น
ชานาม   ยตฺถิ   ฯเปฯ  วาโยธาตูติ  อตฺถิ  โข  ภิกฺขุ  ตาวตึสา  นาม
เทวา   อเมฺหหิ   อภิกฺกนฺตตรา   จ   ปณีตตรา   จ   เต  โข  เอวํ
ชาเนยฺยุํ   ยตฺถิเม   จตฺตาโร  ฯเปฯ  วาโยธาตูติ  ฯ  อถโข  เกวฏฺฏ
ภิกฺขุ   เยน   ตาวตึสา   เทวา   เตนุปสงฺกมิ  อุปสงฺกมิตฺวา  ตาวตึเส
เทเว   เอตทโวจ   กตฺถ  นุ  โข  อาวุโส  อิเม  จตฺตาโร  มหาภูตา
อปริเสสา    นิรุชฺฌนฺติ   เสยฺยถีทํ   ปฐวีธาตุ   อาโปธาตุ   เตโชธาตุ
วาโยธาตูติ   ฯ   เอวํ   วุตฺเต   เกวฏฺฏ  ตาวตึสา  เทวา  ตํ  ภิกฺขุํ
เอตทโวจจ   มยํปิ  โข  ภิกฺขุ  น  ชานาม  ยตฺถิเม  ฯเปฯ  วาโยธาตูติ
อตฺถิ   โข   ภิกฺขุ   สกฺโก   เทวานมินฺโท   อเมฺหหิ  อภิกฺกนฺตตโร  จ
ปณีตตโร   จ   โส   โข   เอวํ  ชาเนยฺย  ยตฺถิเม  จตฺตาโร  ฯเปฯ
วาโยธาตูติ  ฯ  อถโข  โส  เกวฏฺฏ  ภิกฺขุ  เยน  สกฺโก  เทวานมินฺโท
เตนุปสงฺกมิ   อุปสงฺกมิตฺวา   สกฺกํ   เทวานมินฺทํ   เอตทโวจ  กตฺถ  นุ
โข   อาวุโส   จตฺตาโร   มหาภูตา   อปริเสสา   นิรุชฺฌนฺติ  เสยฺยถีทํ
ปฐวีธาตุ  อาโปธาตุ  เตโชธาตุ  วาโยธาตูติ  ฯ  เอวํ  วุตฺเต  เกวฏฺฏ
สกฺโก   เทวานมินฺโท   ตํ   ภิกฺขุํ   เอตทโวจ   อหํปิ   โข  ภิกฺขุ  น
ชานามิ   ยตฺถิเม   จตฺตาโร   ฯเปฯ   วาโยธาตูติ   อตฺถิ  โข  ภิกฺขุ
ยามา   นาม   เทวา   ฯเปฯ   สุยาโม   นาม   เทวปุตฺโต   ฯเปฯ
ตุสิตา   นาม   เทวา   ฯเปฯ   สนฺตุสิโต   นาม   เทวปุตฺโต  ฯเปฯ
