โสเยว   เต  อตฺตปฏิลาโภ  สจฺโจ  โมโฆ  อตีโต  โมโฆ  ปจฺจุปฺปนฺโน
โย  เต  เอตรหิ  ปจฺจุปฺปนฺโน  อตฺตปฏิลาโภ  โสเยว  เต อตฺตปฏิลาโภ
สจฺโจ   โมโฆ  อตีโต  โมโฆ  อนาคโตติ  ฯ  เอวํ  ปุฏฺโฐ  ตฺวํ  จิตฺต
กินฺติ   พฺยากเรยฺยาสีติ  ฯ  สเจ  ปน  มํ  ภนฺเต  เอวํ  ปุจฺเฉยฺยุํ  โย
เต   อโหสิ   อตีโต  อตฺตปฏิลาโภ  โสเยว  เต  อตฺตปฏิลาโภ  สจฺโจ
โมโฆ   อนาคโต   โมโฆ   ปจฺจุปฺปนฺโน   โย  เต  ภวิสฺสติ  อนาคโต
อตฺตปฏิลาโภ   โสเยว   เต   อตฺตปฏิลาโภ   สจฺโจ   โมโฆ   อตีโต
โมโฆ   ปจฺจุปฺปนฺโน   โย   เต   เอตรหิ   ปจฺจุปฺปนฺโน  อตฺตปฏิลาโภ
โสเยว  เต  อตฺตปฏิลาโภ  สจฺโจ  โมโฆ  อตีโต  โมโฆ  อนาคโตติ ฯ
เอวํ  ปุฏฺโฐ  อหํ  ภนฺเต  เอวํ  พฺยากเรยฺยํ  โย  จ  เม อโหสิ อตีโต
อตฺตปฏิลาโภ   โสเยว  เม  อตฺตปฏิลาโภ  ตสฺมึ  สมเย  สจฺโจ  อโหสิ
โมโฆ   อนาคโต  โมโฆ  ปจฺจุปฺปนฺโน  โย  จ  เม  ภวิสฺสติ  อนาคโต
อตฺตปฏิลาโภ  โสเยว  เม  อตฺตปฏิลาโภ  ตสฺมึ  สมเย  สจฺโจ  ภวิสฺสติ
โมโฆ   อตีโต  โมโฆ  ปจฺจุปฺปนฺโน  โย  จ  เม  เอตรหิ  ปจฺจุปฺปนฺโน
อตฺตปฏิลาโภ  โสเยว  เม  อตฺตปฏิลาโภ  สจฺโจ  โมโฆ  อตีโต  โมโฆ
อนาคโตติ ฯ เอวํ ปุฏฺโฐ อหํ ภนฺเต เอวํ พฺยากเรยฺยนฺติ ฯ
     [๓๑๒]  เอวเมว  โข  จิตฺต  ยสฺมึ สมเย โอฬาริโก อตฺตปฏิลาโภ
โหติ   เนว   ตสฺมึ  สมเย  มโนมโย  อตฺตปฏิลาโภติ  สํขฺยํ  คจฺฉติ  น
อรูโป   อตฺตปฏิลาโภติ   สํขฺยํ   คจฺฉติ   โอฬาริโก  อตฺตปฏิลาโภเตฺวว
ตสฺมึ   สมเย   สํขฺยํ   คจฺฉติ   ฯ   ยสฺมึ   จิตฺต   สมเย   มโนมโย
