อฏฺฐํโส   สุปริกมฺมกโต   อจฺโฉ   วิปฺปสนฺโน  สพฺพาการสมฺปนฺโน  ตตฺริทํ
สุตฺตํ   อาวุตํ  นีลํ  วา  ปีตํ  วา  โลหิตํ  วา  โอทาตํ  วา  ปณฺฑุสุตฺตํ
วาติ   เอวเมว   โข   มาณว  ภิกฺขุ  ฯเปฯ  ยํปิ  มาณว  ภิกฺขุ  เอวํ
สมาหิเต   จิตฺเต   ปริสุทฺเธ   ปริโยทาเต   อนงฺคเณ   วิคตูปกฺกิเลเส
มุทุภูเต    กมฺมนิเย    ฐิเต    อาเนญฺชปฺปตฺเต   ญาณทสฺสนาย   จิตฺตํ
อภินีหรติ    อภินินฺนาเมติ    โส   เอวํ   ปชานาติ   อยํ   โข   เม
กาโย   รูปี   จาตุมฺมหาภูติโก   มาตาเปตฺติกสมฺภโว  โอทนกุมฺมาสุปจโย
นิจฺจุจฺฉาทนปริมทฺทนเภทนวิทฺธํสนธมฺโม    อิทญฺจ    ปน    เม   วิญฺญาณํ
เอตฺถ สิตํ เอตฺถ ปฏิพทฺธนฺติ ฯ อิทํปิสฺส โหติ ปญฺญาย ฯ
     [๓๓๐]  โส  เอวํ  สมาหิเต จิตฺเต ปริสุทฺเธ ปริโยทาเต อนงฺคเณ
วิคตูปกฺกิเลเส   มุทุภูเต   กมฺมนิเย   ฐิเต   อาเนญฺชปฺปตฺเต   มโนมยํ
อภินิมฺมินาย   จิตฺตํ   อภินีหรติ   อภินินฺนาเมติ  ฯ  โส  อิมมฺหา  กายา
อญฺญํ   กายํ  อภินินฺนาเมติ  รูปึ  มโนมยํ  สพฺพงฺคปจฺจงฺคํ  อหีนินฺทฺริยํ  ฯ
เสยฺยถาปิ   มาณว  ปุริโส  มุญฺชมฺหา  อิสิกํ  ปวาเหยฺย  ตสฺส  เอวมสฺส
อยํ   มุญฺโช   อยํ   อิสิกา   อญฺโญ   มุญฺโช  อญฺญา  อิสิกา  มุญฺชมฺหา
เตฺวว    อิสิกา   ปวาลฺหาติ   ฯ   เสยฺยถาปิ   มาณว   ปุริโส   อสึ
โกสิยา   ปวาเหยฺย   ตสฺส   เอวมสฺส   อยํ   อสิ  อยํ  โกสิ  อญฺญา
อสิ   อญฺญา   โกสิ   โกสิยา   เตฺวว  อสิ  ปวาลฺหาติ  ฯ  เสยฺยถาปิ
มาณว   ปุริโส   อหึ   กรณฺฑา   อุทฺธเรยฺย  ตสฺส  เอวมสฺส  อยํ  อหิ
อยํ   กรณฺโฑ   อญฺโญ   อหิ   อญฺโญ   กรณฺโฑ   กรณฺฑา  เตฺวว  อหิ
