อเสวิตพฺพสํขาตา    นอลมริยา   นอลมริยสํขาตา   กณฺหา   กณฺหสํขาตา
โคตมสาวกสํโฆ   อิเม   ธมฺเม   อนวเสสํ   ปหาย   วตฺตติ   ยํ  วา
ปน   โภนฺโต   ปเร   คณาจริยสาวกสํฆาติ   ฯ   อิติห   กสฺสป  วิญฺญู
สมนุยุญฺชนฺตา    สมนุคฺคาหนฺตา    สมนุภาสนฺตา    อเมฺห    ว   ตตฺถ
เยภุยฺเยน ปสํเสยฺยุํ ฯ
     [๒๖๕]   อปรํปิ   โน   กสฺสป  วิญฺญู  สมนุยุญฺชนฺตํ  สมนุคฺคาหนฺตํ
สมนุภาสนฺตํ   สตฺถารา   วา   สตฺถารํ   สํเฆน  วา  สํฆํ  เย  อิเมสํ
ภวตํ    ธมฺมา    กุสลา    กุสลสํขาตา    อนวชฺชา    อนวชฺชสํขาตา
เสวิตพฺพา     เสวิตพฺพสํขาตา    อลมริยา    อลมริยสํขาตา    สุกฺกา
สุกฺกสํขาตา  โก  อิเม  ธมฺเม  อนวเสสํ สมาทาย วตฺตติ โคตมสาวกสํโฆ
วา     ปเร     วา    ปน    โภนฺโต    คณาจริยสาวกสํฆาติ    ฯ
ฐานํ    โข    ปเนตํ    กสฺสป    วิชฺชติ   ยํ   วิญฺญู   สมนุยุญฺชนฺตา
สมนุคฺคาหนฺตา   สมนุภาสนฺตา  เอวํ  วเทยฺยุํ  เย  อิเมสํ  ภวตํ  ธมฺมา
กุสลา  กุสลสํขาตา  อนวชฺชา  อนวชฺชสํขาตา  เสวิตพฺพา เสวิตพฺพสํขาตา
อลมริยา    อลมริยสํขาตา    สุกฺกา    สุกฺกสํขาตา    โคตมสาวกสํโฆ
อิเม    ธมฺเม    อนวเสสํ    สมาทาย    วตฺตติ    ยํ    วา   ปน
โภนฺโต    ปเร    คณาจริยสาวกสํฆาติ    ฯ    อิติห   กสฺสป   วิญฺญู
สมนุยุญฺชนฺตา    สมนุคฺคาหนฺตา    สมนุภาสนฺตา    อเมฺห    ว   ตตฺถ
เยภุยฺเยน    ปสํเสยฺยุํ   ฯ   อตฺถิ   กสฺสป   มคฺโค   อตฺถิ   ปฏิปทา
ยถาปฏิปนฺโน    สามญฺเญว   ญสฺสติ   สามํ   ทกฺขติ   สมโณ   โคตโม
