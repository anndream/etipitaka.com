สตฺถุ   สาสนา   วตฺตนฺติ   ฯ   โส   เอวมสฺส  โจเทตพฺโพ  อายสฺมา
โข   ยสฺสตฺถาย   อคารสฺมา   อนคาริยํ   ปพฺพชิโต   โหติ   โส  เต
สามญฺญตฺโถ    อนนุปฺปตฺโต    ตํ    ตฺวํ    สามญฺญตฺถํ   อนนุปาปุณิตฺวา
สาวกานํ   ธมฺมํ   เทเสสิ   อิทํ   โว  หิตาย  อิทํ  โว  สุขายาติ  ฯ
ตสฺส   เต   สาวกา  สุสฺสนฺติ  โสตํ  โอทหนฺติ  อญฺญาจิตฺตํ  อุปฏฺฐเปนฺติ
น   จ   โวกฺกมฺม   สตฺถุ   สาสนา   วตฺตนฺติ   เสยฺยถาปิ  นาม  สกํ
เขตฺตํ   โอหาย   ปรกฺเขตฺตํ   นิทฺทายิตพฺพํ   มญฺเญยฺย  เอวํ  สมฺปทมิทํ
ปาปกํ   โลภธมฺมํ   วทามิ   กิญฺหิ   ปโร   ปรสฺส   กริสฺสตีติ  ฯ  อยํ
โข  โลหิจฺจ  ทุติโย  สตฺถา  โย  โลเก  โจทนารโห  โย  จ ปเนวรูปํ
สตฺถารํ โจเทติ สา โจทนา ภูตา ตจฺฉา ธมฺมิกา อนวชฺชา ฯ
     [๓๖๒]   ปุน   จปรํ   โลหิจฺจ   อิเธกจฺโจ   สตฺถา  ยสฺสตฺถาย
อคารสฺมา    อนคาริยํ    ปพฺพชิโต    โหติ    สฺวาสฺส    สามญฺญตฺโถ
อนุปฺปตฺโต   โหติ   ฯ   โส   ตํ   สามญฺญตฺถํ  อนุปาปุณิตฺวา  สาวกานํ
ธมฺมํ  เทเสติ  อิทํ  โว  หิตาย  อิทํ  โว  สุขายาติ  ฯ  ตสฺส  สาวกา
น    สุสฺสนฺติ    น   โสตํ   โอทหนฺติ   น   อญฺญาจิตฺตํ   อุปฏฺฐเปนฺติ
โวกฺกมฺม   จ   สตฺถุ  สาสนา  วตฺตนฺติ  ฯ  โส  เอวมสฺส  โจเทตพฺโพ
อายสฺมา    โข   ยสฺสตฺถาย   อคารสฺมา   อนคาริยํ   ปพฺพชิโต   โส
เต    สามญฺญตฺโถ   อนุปฺปตฺโต   ตํ   ตฺวํ   สามญฺญตฺถํ   อนุปาปุณิตฺวา
สาวกานํ   ธมฺมํ   เทเสสิ   อิทํ   โว  หิตาย  อิทํ  โว  สุขายาติ  ฯ
ตสฺส   เต   สาวกา   น  สุสฺสนฺติ  น  โสตํ  โอทหนฺติ  น  อญฺญาจิตฺตํ
