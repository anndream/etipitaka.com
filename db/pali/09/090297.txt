กิร   วาเสฏฺฐ   ตฺวํ   เอวํ  วเทสิ  อยเมว  อุชุมคฺโค  อยมญฺชสายโน
นิยฺยานิโก    นิยฺยาติ   ตกฺกรสฺส   พฺรหฺมสหพฺยตาย   ยฺวายํ   อกฺขาโต
พฺราหฺมเณน   โปกฺขรสาตินาติ   ภารทฺวาโช  มาณโว  เอวมาห  อยเมว
อุชุมคฺโค  อยมญฺชสายโน  นิยฺยานิโก  นิยฺยาติ  ตกฺกรสฺส  พฺรหฺมสหพฺยตาย
ยฺวายํ   อกฺขาโต   อกฺขาโต   พฺราหฺมเณน   ตารุกฺเขนาติ   อถ  กิสฺมึ
ปน   โว   วาเสฏฺฐ   วิคฺคโห  กิสฺมึ  วิวาโท  กิสฺมึ  นานาวาโทติ  ฯ
มคฺคามคฺเค   โภ  โคตม  กิญฺจาปิ  โภ  โคตม  พฺราหฺมณา  นานามคฺเค
ปญฺญเปนฺติ    อทฺธริยา   พฺราหฺมณา   ติตฺติริยา   พฺราหฺมณา   ฉนฺโทกา
พฺราหฺมณา   พวฺหริธา   พฺราหฺมณา   อถโข  สพฺพานิ  ตานิ  นิยฺยานิกานิ
นิยฺยนฺติ   ตกฺกรสฺส   พฺรหฺมสหพฺยตาย   เสยฺยถาปิ  โภ  โคตม  คามสฺส
วา   นิคมสฺส   วา  อวิทูเร  พหูนิ  เจปิ  นานามคฺคานิ  ภวนฺติ  อถโข}
สพฺพานิ   ตานิ   คามสโมสรณานิ   ภวนฺติ   เอวเมว  โข  โภ  โคตม
กิญฺจาปิ   พฺราหฺมณา   นานามคฺเค   ปญฺญเปนฺติ   อทฺธริยา   พฺราหฺมณา
ติตฺติริยา    พฺราหฺมณา   ฉนฺโทกา   พฺราหฺมณา   พวฺหริธา   พฺราหฺมณา
อถโข  สพฺพานิ  ตานิ  นิยฺยานิกานิ นิยฺยนฺติ ตกฺกรสฺส พฺรหฺมสหพฺยตายาติ ฯ
นิยฺยนฺตีติ     วาเสฏฺฐ     วเทสิ    ฯ    นิยฺยนฺตีติ    โภ    โคตม
วทามิ  ฯ  นิยฺยนฺตีติ  วาเสฏฺฐ  วเทสิ  ฯ  นิยฺยนฺตีติ โภ โคตม วทามิ ฯ
นิยฺยนฺตีติ วาเสฏฺฐ วเทสิ ฯ นิยฺยนฺตีติ โภ โคตม วทามีติ ฯ
     [๓๖๙]   กึ  ปน  วาเสฏฺฐ  อตฺถิ  โกจิ  เตวิชฺชานํ  พฺราหฺมณานํ
เอกพฺราหฺมโณปิ   เยน   พฺรหฺมา   สกฺขิ   ทิฏฺโฐติ   ฯ  โน  หิทํ  โภ
