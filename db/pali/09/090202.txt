ปสฺสติ   น   กลฺลํ   ตสฺเสตํ  วจนาย  ตํ  ชีวํ  ตํ  สรีรนฺติ  วา  อญฺญํ
ชีวํ   อญฺญํ   สรีรนฺติ   วาติ   ฯ   อหํ   โข   ปเนตํ  อาวุโส  เอวํ
ชานามิ  เอวํ  ปสฺสามิ  อถ  จ  ปนาหํ  น  วทามิ  ตํ  ชีวํ  ตํ สรีรนฺติ
วา   อญฺญํ   ชีวํ   อญฺญํ   สรีรนฺติ   วาติ   ฯ   ญาณทสฺสนาย   จิตฺตํ
อภินีหรติ  อภินินฺนาเมติ  ฯ  โย  นุ  โข  อาวุโส  ภิกฺขุ  ฯเปฯ  นาปรํ
อิตฺถตฺตายาติ  ปชานาติ  ฯ  โย  นุ  โข  อาวุโส  ภิกฺขุ  เอวํ  ชานาติ
เอวํ  ปสฺสติ  กลฺลํ  นุ  โข  ตสฺเสตํ  วจนาย  ตํ  ชีวํ  ตํ  สรีรนฺติ วา
อญฺญํ   ชีวํ   อญฺญํ   สรีรนฺติ  วาติ  ฯ  โย  โส  อาวุโส  ภิกฺขุ  เอวํ
ชานาติ   เอวํ   ปสฺสติ   น   กลฺลํ   ตสฺเสตํ   วจนาย   ตํ  ชีวํ  ตํ
สรีรนฺติ   วา   อญฺญํ   ชีวํ  อญฺญํ  สรีรนฺติ  วาติ  ฯ  อหํ  โข  ปเนตํ
อาวุโส   เอวํ   ชานามิ   เอวํ   ปสฺสามิ  อถ  จ  ปนาหํ  น  วทามิ
ตํ   ชีวํ   ตํ   สรีรนฺติ   วา   อญฺญํ   ชีวํ   อญฺญํ  สรีรนฺติ  วาติ  ฯ
อิทมโวจ   ภควา   ฯ   อตฺตมโน   โอฏฺฐทฺโธ  ลิจฺฉวิ  ภควโต  ภาสิตํ
อภินนฺทีติ ฯ
                  มหาลิสุตฺตํ ฉฏฺฐํ นิฏฺฐิตํ ฯ
                    _____________________
