อนคาริยํ  ปพฺพเชยฺยนฺติ  ฯ  โส  อปเรน  สมเยน  อปฺปํ  วา โภคกฺขนฺธํ
ปหาย   มหนฺตํ   วา   โภคกฺขนฺธํ   ปหาย   อปฺปํ   วา   ญาติปริวฏฺฏํ
ปหาย   มหนฺตํ   วา   ญาติปริวฏฺฏํ   ปหาย   เกสมสฺสุํ   โอหาเรตฺวา
กาสายานิ   วตฺถานิ   อจฺฉาเทตฺวา   อคารสฺมา  อนคาริยํ  ปพฺพชติ  ฯ
โส เอวํ ปพฺพชิโต สมาโน ปาติโมกฺขสํวรสํวุโต วิหรติ อาจารโคจรสมฺปนฺโน
อณุมตฺเตสุ       วชฺเชสุ       ภยทสฺสาวี      สมาทาย      สิกฺขติ
สิกฺขาปเทสุ  กายกมฺมวจีกมฺเมน  ๑  สมนฺนาคโต  กุสเลน  ปริสุทฺธาชีโว
สีลสมฺปนฺโน    อินฺทฺริเยสุ    คุตฺตทฺวาโร   สติสมฺปชญฺเญน   สมนฺนาคโต
สนฺตุฏฺโฐ ฯ
     [๑๐๓]  กถญฺจ  มหาราช  ภิกฺขุ  สีลสมฺปนฺโน  โหติ  อิธ มหาราช
ภิกฺขุ   ปาณาติปาตํ   ปหาย   ปาณาติปาตา  ปฏิวิรโต  โหติ  นิหิตทณฺโฑ
นิหิตสตฺโถ   ลชฺชี  ทยาปนฺโน  สพฺพปาณภูตหิตานุกมฺปี  วิหรติ  ฯ  อิทํปิสฺส
โหติ   สีลสฺมึ   ฯ   อทินฺนาทานํ  ปหาย  อทินฺนาทานา  ปฏิวิรโต  โหติ
ทินฺนาทายี  ทินฺนปาฏิกงฺขี  อเถเนน  สุจิภูเตน  อตฺตนา  วิหรติ ฯ อิทํปิสฺส
โหติ   สีลสฺมึ   ฯ   อพฺรหฺมจริยํ   ปหาย  พฺรหฺมจารี  โหติ  อาราจารี
วิรโต  เมถุนา  คามธมฺมา  ฯ  อิทํปิสฺส  โหติ  สีลสฺมึ ฯ มุสาวาทํ ปหาย
มุสาวาทา  ปฏิวิรโต  โหติ  สจฺจวาที  สจฺจสนฺโธ  เฐโต  ๒  ปจฺจยิโก
อวิสํวาทโก  โลกสฺส  ฯ  อิทํปิสฺส  โหติ  สีลสฺมึ  ฯ  ปิสุณํ  วาจํ  ปหาย
ปิสุณาย   วาจาย   ปฏิวิรโต  โหติ  อิโต  สุตฺวา  น  อมุตฺร  อกฺขาตา
#๑ สี. กายวจีกมฺเมน ฯ ๒  สี. เถโต ฯ
