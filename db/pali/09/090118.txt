กญฺจิ   กญฺจิ   กถํ   สาราณียํ   วีติสาเรติ   ฐิโตปิ  นิสินฺเนน  ภควตา
กญฺจิ   กญฺจิ   กถํ   สาราณียํ   วีติสาเรติ  ฯ  อถโข  ภควา  อมฺพฏฺฐํ
มาณวํ   เอตทโวจ   เอวํ   นุ   เต   อมฺพฏฺฐ   พฺราหฺมเณหิ  วุฑฺเฒหิ
มหลฺลเกหิ   อาจริยปาจริเยหิ   สทฺธึ   กถาสลฺลาโป  โหติ  ยถยิทํ  จรํ
ติฏฺฐํ   นิสินฺเนน   มยา   กญฺจิ   กญฺจิ  กถํ  สาราณียํ  วีติสาเรสีติ  ฯ
โน   หิทํ   โภ   โคตม   คจฺฉนฺโต   วา  หิ  โภ  โคตม  คจฺฉนฺเตน
พฺราหฺมโณ   พฺราหฺมเณน   สทฺธึ   สลฺลปิตุมรหติ   ฐิโต   วา   หิ  โภ
โคตม   ฐิเตน   พฺราหฺมโณ   พฺราหฺมเณน  สทฺธึ  สลฺลปิตุมรหติ  นิสินฺโน
วา    หิ   โภ   โคตม   นิสินฺเนน   พฺราหฺมโณ   พฺราหฺมเณน   สทฺธึ
สลฺลปิตุมรหติ   สยาโน   วา   หิ   โภ   โคตม  สยาเนน  พฺราหฺมโณ
พฺราหฺมเณน   สทฺธึ   สลฺลปิตุมรหติ   เย  จ  โข  โภ  โคตม  มุณฺฑกา
สมณกา   อิพฺภา   กณฺหา   พนฺธุปาทปจฺจา   เตหิปิ   เม   สทฺธึ  เอวํ
กถาสลฺลาโป  โหติ  ยถริว  โภตา  โคตเมนาติ  ฯ  อตฺถิกวโต  โข ปน
เต   อมฺพฏฺฐ  อิธาคมนํ  อโหสิ  ยาเยว  โข  ปนตฺถาย  อาคจฺเฉยฺยาถ
ตเมว   อตฺถํ  สาธุกํ  มนสิกเรยฺยาถ  อวุสิตวาเยว  โข  ปน  อมฺพฏฺโฐ
มาณโว    วุสิตมานี   กิมญฺญตฺร   อวุสิตตฺตาติ   ฯ   อถโข   อมฺพฏฺโฐ
มาณโว    ภควตา    อวุสิตวาเทน    วุจฺจมาโน   กุปิโต   อนตฺตมโน
ภควนฺตํเยว   ขขเสนฺโต   ภควนฺตํเยว  วมฺเภนฺโต  ภควนฺตํเยว  วทมาโน
สมโณ   จ   เม  โภ  โคตโม  ปาปิโต  ภวิสฺสตีติ  ภควนฺตํ  เอตทโวจ
จณฺฑา   โภ   โคตม   สกฺยชาติ  ผรุสา  โภ  โคตม  สกฺยชาติ  ลหุสา
