ชนปทสฺส   เทโว   ปวสฺสิสฺสติ   อปิจ   ราชา   เชฏฺฐกุมาเร   ขุรปฺปํ
ปติฏฺฐาเปตุ   โสตฺถิกุมาโร   ปลฺโลโม   ภวิสฺสตีติ  ฯ  อถโข  มาณวกา
ราชา   อุกฺกาโก   เชฏฺฐกุมาเร   ขุรปฺปํ   ปติฏฺฐาเปสิ   โสตฺถิกุมาโร
ปลฺโลโม  ภวิสฺสตีติ  ฯ  อถโข  มาณวกา  ราชา  อุกฺกาโก เชฏฺฐกุมาเร
ขุรปฺปํ   ปติฏฺฐาเปสิ   ฯ   โสตฺถิกุมาโร   ปลฺโลโม   สมภวิ  ฯ  ตสฺส
ราชา  อุกฺกาโก  ภีโต  พฺรหฺมทณฺเฑน  ตชฺชิโต  มทฺทรูปึ  ธีตรํ  อทาสิ ฯ
มา   โข  ตุเมฺห  มาณวกา  อมฺพฏฺฐํ  มาณวํ  อติพาฬฺหํ  ทาสิปุตฺตวาเทน
นิมฺมาเทถ อุฬาโร โส กโณฺห อิสิ อโหสีติ ฯ
     [๑๕๕]   อถโข   ภควา   อมฺพฏฺฐํ   มาณวํ   อามนฺเตสิ  ตํ  กึ
มญฺญสิ     อมฺพฏฺฐ    อิธ    ขตฺติยกุมาโร    พฺราหฺมณกญฺญาย    สทฺธึ
สํวาสํ   กปฺเปยฺย   เตสํ   สํวาสมนฺวาย   ปุตฺโต   ชาเยถ   โย  โส
ขตฺติยกุมาเรน    พฺราหฺมณกญฺญาย    ปุตฺโต    อุปฺปนฺโน    อปินุ   โส
ลเภถ  พฺราหฺมเณสุ  อาสนํ  วา  อุทกํ  วาติ  ฯ  ลเภถ  โภ  โคตม ฯ
อปินุ   นํ   พฺราหฺมณา   โภเชยฺยุํ  สทฺเท  วา  ถาลิปาเก  วา  ยญฺเญ
วา  ปาหุเน  วาติ  ฯ  โภเชยฺยุํ  โภ  โคตม  ฯ  อปินุ  นํ  พฺราหฺมณา
มนฺเต  วาเจยฺยุํ  วา  โน  วาติ  ฯ  วาเจยฺยุํ  โภ  โคตม  ฯ อปินุสฺส
อิตฺถีสุ   อาวฏํ   วา   อสฺส   อนาวฏํ   วาติ  ฯ  อนาวฏํ  หิสฺส  โภ
โคตม   ฯ   อปินุ   ขตฺติยาภิเสเกน  อภิสิญฺเจยฺยุนฺติ  ฯ  โน  หิทํ  โภ
โคตม ฯ ตํ กิสฺส เหตุ ฯ มาติโต หิ โภ โคตม อนุปปนฺโนติ ฯ
     [๑๕๖]  ตํ  กิมฺมญฺญสิ  อมฺพฏฺฐ  อิธ  พฺราหฺมณกุมาโร ขตฺติย-
