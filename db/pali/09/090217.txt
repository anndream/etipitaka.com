ตโปปกฺกเมน   สมโณ  วา  โหติ  พฺราหฺมโณ  วา  ทุชฺชาโน  สุทุชฺชาโน
ตสฺมา  เอตํ  กลฺลํ  วจนาย  ทุชฺชาโน  สมโณ  ทุชฺชาโน  พฺราหฺมโณติ ฯ
ยโต   จ   โข   กสฺสป  ภิกฺขุ  อเวรํ  อพฺยาปชฺฌํ  เมตฺตจิตฺตํ  ภาเวติ
อาสวานญฺจ   ขยา  อนาสวญฺเจโตวิมุตฺตึ  ปญฺญาวิมุตฺตึ  ทิฏฺเฐ  ว  ธมฺเม
สยํ    อภิญฺญา    สจฺฉิกตฺวา   อุปสมฺปชฺช   วิหรติ   ฯ   อยํ   วุจฺจติ
กสฺสป    ภิกฺขุ    สมโณ    อิติปิ    พฺราหฺมโณ   อิติปิ   ฯ   สาณานิ
เจปิ   กสฺสป   ธาเรติ   มสาณานิปิ   ธาเรติ   ฯเปฯ  สายํ  ตติยกํปิ
อุทโกโรหนานุโยคมนุยุตฺโต   วิหรติ   ฯ   อิมาย   จ   กสฺสป  มตฺตาย
อิมินา   จ   ตโปปกฺกเมน   สมโณ   วา   อภวิสฺส   พฺราหฺมโณ   วา
ทุชฺชาโน   สุทุชฺชาโน   เนตํ  อภวิสฺส  กลฺลํ  วจนาย  ทุชฺชาโน  สมโณ
ทุชฺชาโน    พฺราหฺมโณติ   ฯ   สกฺกา   จ   ปเนโส   อภวิสฺส   ญาตุํ
คหปตินา    วา   คหปติปุตฺเตน   วา   อนฺตมโส   กุมฺภทาสิยาปิ   อยํ
สาณานิปิ    ธาเรติ    มสาณานิปิ   ธาเรติ   ฯเปฯ   สายํ   ตติยกํปิ
อุทโกโรหนานุโยคมนุยุตฺโต    วิหรตีติ   ฯ   ยสฺมา   จ   โข   กสฺสป
อญฺญเตฺรว   อิมาย   จ   มตฺตาย   อญฺญตฺร   อิมินา  จ  ตโปปกฺกเมน
สมโณ   วา   โหติ   พฺราหฺมโณ   วา   ทุชฺชาโน   สุทุชฺชาโน  ตสฺมา
เอตํ    กลฺลํ    วจนาย   ทุชฺชาโน   สมโณ   ทุชฺชาโน   พฺราหฺมโณติ
ยโต   จ   โข   กสฺสป  ภิกฺขุ  อเวรํ  อพฺยาปชฺฌํ  เมตฺตจิตฺตํ  ภาเวติ
อาสวานญฺจ    ขยา    อนาสวญฺเจโตวิมุตฺตึ   ปญฺญาวิมุตฺตึ   ทิฏฺเฐ   ว
ธมฺเม   สยํ   อภิญฺญา   สจฺฉิกตฺวา  อุปสมฺปชฺช  วิหรติ  ฯ  อยํ  วุจฺจติ
