เอตฺตาวตา    โข    โภ    อยํ   อตฺตา   ปรมทิฏฺฐธมฺมนิพฺพานปฺปตฺโต
โหตีติ  ฯ  อิตฺเถเก  สโต  สตฺตสฺส  ปรมทิฏฺฐธมฺมนิพฺพานํ  ปญฺญเปนฺติ  ฯ
อิเมหิ   โข   เต  ภิกฺขเว  สมณพฺราหฺมณา  ทิฏฺฐธมฺมนิพฺพานวาทา  สโต
สตฺตสฺส   ปรมทิฏฺฐธมฺมนิพฺพานํ   ปญฺญเปนฺติ   ปญฺจหิ  วตฺถูหิ  ฯ  เย  หิ
เกจิ   ภิกฺขเว   สมณา   วา   พฺราหฺมณา   วา  ทิฏฺฐธมฺมนิพฺพานวาทา
สโต   สตฺตสฺส   ปรมทิฏฺฐธมฺมนิพฺพานํ  ปญฺญเปนฺติ  สพฺเพ  เต  อิเมเหว
ปญฺจหิ   วตฺถูหิ   ฯเปฯ   เยหิ   ตถาคตสฺส   ยถาภุจฺจํ   วณฺณํ  สมฺมา
วทมานา  วเทยฺยุํ  ฯ อิเมหิ โข เต ภิกฺขเว สมณพฺราหฺมณา อปรนฺตกปฺปิกา
อปรนฺตานุทิฏฺฐิโน    อปรนฺตํ    อารพฺภ    อเนกวิหิตานิ   อธิมุตฺติปทานิ
อภิวทนฺติ    จตุจตฺตาฬีสาย    วตฺถูหิ   ฯ   เย   หิ   เกจิ   ภิกฺขเว
สมณา    วา    พฺราหฺมณา    วา   อปรนฺตกปฺปิกา   อปรนฺตานุทิฏฺฐิโน
อปรนฺตํ   อารพฺภ   อเนกวิหิตานิ   อธิมุตฺติปทานิ  อภิวทนฺติ  สพฺเพ  เต
อิเมเหว   จตุจตฺตาฬีสาย  วตฺถูหิ  ฯเปฯ  เย  หิ  ตถาคตสฺส  ยถาภุจฺจํ
วณฺณํ  สมฺมา  วทมานา  วเทยฺยุํ  ฯ อิเมหิ โข เต ภิกฺขเว สมณพฺราหฺมณา
ปุพฺพนฺตกปฺปิกา     จ     อปรนฺตกปฺปิกา    จ    ปุพฺพนฺตาปรนฺตกปฺปิกา
จ        ปุพฺพนฺตาปรนฺตานุทิฏฺฐิโน       ปุพฺพนฺตาปรนฺตํ       อารพฺภ
อเนกวิหิตานิ    อธิมุตฺติปทานิ    อภิวทนฺติ    ทฺวาสฏฺฐิยา   วตฺถูหิ   ฯ
เย   หิ   เกจิ   ภิกฺขเว  สมณา  วา  พฺราหฺมณา  วา  ปุพฺพนฺตกปฺปิกา
วา  อปรนฺตกปฺปิกา  วา ปุพฺพนฺตาปรนฺตกปฺปิกา วา ปุพฺพนฺตา-
ปรนฺตานุทิฏฺฐิโน  ปุพฺพนฺตาปรนฺตํ  อารพฺภ  อเนกวิหิตานิ   อธิมุตฺติ-
