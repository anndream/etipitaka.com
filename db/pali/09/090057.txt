     [๘๘]   ตตฺร   ภิกฺขเว  เย  เต  สมณพฺราหฺมณา  อปรนฺตกปฺปิกา
อปรนฺตานุทิฏฺฐิโน    อปรนฺตํ    อารพฺภ    อเนกวิหิตานิ   อธิมุตฺติปทานิ
อภิวทนฺติ    จตุจตฺตาฬีสาย    วตฺถูหิ    เต    วต   อญฺญตฺร   ผสฺสา
ปฏิสํเวทิสฺสนฺตีติ เน ฐานํ วิชฺชติ ฯ
     [๘๙]  ตตฺร  ภิกฺขเว  เย  เต  สมณพฺราหฺมณา  ปุพฺพนฺตกปฺปิกา จ
อปรนฺตกปฺปิกา   จ   ปุพฺพนฺตาปรนฺตกปฺปิกา   จ  ปุพฺพนฺตาปรนฺตานุทิฏฺฐิโน
ปุพฺพนฺตาปรนฺตํ        อารพฺภ       อเนกวิหิตานิ       อธิมุตฺติปทานิ
อภิวทนฺติ    ทฺวาสฏฺฐิยา    วตฺถูหิ    เต    วต    อญฺญตฺร    ผสฺสา
ปฏิสํเวทิสฺสนฺตีติ เน ฐานํ วิชฺชติ ฯ
     [๙๐]  ตตฺร  ภิกฺขเว  เย  เต  สมณพฺราหฺมณา สสฺสตวาทา สสฺสตํ
อตฺตานญฺจ  โลกญฺจ  ปญฺญเปนฺติ  จตูหิ  วตฺถูหิ  เยปิ  เต  สมณพฺราหฺมณา
เอกจฺจสสฺสติกา     เอกจฺจอสสฺสติกา    เยปิ    เต    สมณพฺราหฺมณา
อนฺตานนฺติกา     เยปิ     เต     สมณพฺราหฺมณา     อมราวิกฺเขปิกา
เยปิ   เต  สมณพฺราหฺมณา  อธิจฺจสมุปฺปนฺนิกา  เยปิ  เต  สมณพฺราหฺมณา
ปุพฺพนฺตกปฺปิกา     เยปิ     เต     สมณพฺราหฺมณา     อุทฺธมาฆตนิกา
สญฺญีวาทา      เยปิ      เต      สมณพฺราหฺมณา     อุทฺธมาฆตนิกา
อสญฺญีวาทา  เยปิ  เต สมณพฺราหฺมณา อุทฺธมาฆตนิกา เนวสญฺญีนาสญฺญีวาทา
เยปิ      เต     สมณพฺราหฺมณา     อุจฺเฉทวาทา     เยปิ     เต
สมณพฺราหฺมณา    ทิฏฺฐธมฺมนิพฺพานวาทา    เยปิ    เต   สมณพฺราหฺมณา
อปรนฺตกปฺปิกา    เยปิ    เต    สมณพฺราหฺมณา    ปุพฺพนฺตกปฺปิกา   จ
