รญฺญํ   อนิยฺยานํ   ภวิสฺสติ  ฯ  อพฺภนฺตรานํ  รญฺญํ  อุปยานํ  ภวิสฺสติ  ฯ
พาหิรานํ   รญฺญํ   อปยานํ   ภวิสฺสติ   ฯ   พาหิรานํ   รญฺญํ   อุปยานํ
ภวิสฺสติ   ฯ   อพฺภนฺตรานํ   รญฺญํ   อปยานํ   ภวิสฺสติ  ฯ  อพฺภนฺตรานํ
รญฺญํ   ชโย   ภวิสฺสติ   ฯ   พาหิรานํ   รญฺญํ   ปราชโย  ภวิสฺสติ  ฯ
พาหิรานํ   รญฺญํ   ชโย   ภวิสฺสติ   ฯ   อพฺภนฺตรานํ   รญฺญํ  ปราชโย
ภวิสฺสติ    ฯ    อิติ    อิมสฺส    ชโย   ภวิสฺสติ   อิมสฺส   ปราชโย
ภวิสฺสติ   อิติ   วา   ฯ   อิติ  เอวรูปาย  ติรจฺฉานวิชฺชาย  มิจฺฉาชีวา
ปฏิวิรโต   สมโณ   โคตโมติ   ฯ   อิติ   วา   หิ  ภิกฺขเว  ปุถุชฺชโน
ตถาคตสฺส วณฺณํ วทมาโน วเทยฺย ฯ
     [๒๒]  ยถา  วา  ปเนเก  โภนฺโต  สมณพฺราหฺมณา สทฺธาเทยฺยานิ
โภชนานิ   ภุญฺชิตฺวา   เต   เอวรูปาย   ติรจฺฉานวิชฺชาย   มิจฺฉาชีเวน
ชีวิกํ  กปฺเปนฺติ  ฯ  เสยฺยถีทํ  ฯ  จนฺทคฺคาโห  ภวิสฺสติ  ฯ  สุริยคฺคาโห
ภวิสฺสติ    ฯ   นกฺขตฺตคฺคาโห   ภวิสฺสติ   ฯ   จนฺทิมสุริยานํ   ปถคมนํ
ภวิสฺสติ    ฯ    จนฺทิมสุริยานํ   อุปฺปถคมนํ   ภวิสฺสติ   ฯ   นกฺขตฺตานํ
ปถคมนํ   ภวิสฺสติ   ฯ  นกฺขตฺตานํ  อุปฺปถคมนํ  ภวิสฺสติ  ฯ  อุกฺกาปาโต
ภวิสฺสติ   ฯ  ทิสาฑาโห  ภวิสฺสติ  ฯ  ภูมิจาโล  ภวิสฺสติ  ฯ  เทวทุนฺทุภิ
ภวิสฺสติ    ฯ    จนฺทิมสุริยนกฺขตฺตานํ    อุคฺคมนํ    โอคฺคมนํ   สํกิเลสํ
โวทานํ  ภวิสฺสติ  ฯ  เอวํวิปาโก  จนฺทคฺคาโห  ภวิสฺสติ  ฯ  เอวํวิปาโก
สุริยคฺคาโห   ภวิสฺสติ   ฯ   เอวํวิปาโก   นกฺขตฺตคฺคาโห   ภวิสฺสติ  ฯ
เอวํวิปากํ  จนฺทิมสุริยานํ  ปถคมนํ  ภวิสฺสติ  ฯ  เอวํวิปากํ  จนฺทิมสุริยานํ
