ทสฺสนาย   อุปสงฺกมิตุํ   ภวํ   หิ   โสณทณฺโฑ  อุภโต  สุชาโต  มาติโต
จ   ปิติโต   จ   สํสุทฺธคหณิโก   ยาว  สตฺตมา  ปิตามหยุคา  อกฺขิตฺโต
อนุปกฺกุฏฺโฐ   ชาติวาเทน   ยมฺปิ   ภวํ   โสณทณฺโฑ   อุภโต   สุชาโต
มาติโต   จ   ปิติโต   จ   สํสุทฺธคหณิโก   ยาว  สตฺตมา  ปิตามหยุคา
อกฺขิตฺโต   อนุปกฺกุฏฺโฐ   ชาติวาเทน   อิมินา  จงฺเคน  น  อรหติ  ภวํ
โสณทณฺโฑ    สมณํ    โคตมํ   ทสฺสนาย   อุปสงฺกมิตุํ   สมโณ   เตฺวว
โคตโม    อรหติ    ภวนฺตํ    โสณทณฺฑํ   ทสฺสนาย   อุปสงฺกมิตุํ   ภวํ
หิ    โสณทณฺโฑ    อฑฺโฒ    มหทฺธโน    มหาโภโค    ฯเปฯ    ภวํ
หิ    โสณทณฺโฑ    อชฺฌายโก    มนฺตธโร    ติณฺณํ   เวทานํ   ปารคู
สนิฆณฺฑุเกตุภานํ  สากฺขรปฺปเภทานํ  อิติหาสปญฺจมานํ  ปทโก  เวยฺยากรโณ
โลกายตมหาปุริสลกฺขเณสุ      อนวโย      ภวํ     หิ     โสณทณฺโฑ
อภิรูโป   ทสฺสนีโย   ปาสาทิโก   ปรมาย  วณฺณโปกฺขรตาย  สมนฺนาคโต
พฺรหฺมวณฺณิ    พฺรหฺมวจฺฉสิ    ๑   อกฺขุทฺทาวกาโส   ทสฺสนาย   ภวญฺหิ
โสณทณฺโฑ    สีลวา    วุฑฺฒสีลี   ๒   วุฑฺฒสีเลน   สมนฺนาคโต   ภวํ
หิ    โสณทณฺโฑ   กลฺยาณวาโจ   กลฺยาณวากฺกรโณ   โปริยา   วาจาย
สมนฺนาคโต    วิสฺสฏฺฐาย    อเนลคลาย   อตฺถสฺส   วิญฺญาปนิยา   ภวํ
หิ   โสณทณฺโฑ   พหูนํ   อาจริยปาจริโย   ตีณิ   มาณวกสตานิ   มนฺเต
วาเจติ    พหุกา    โข   ปน   นานาทิสา   นานาชนปทา   มาณวกา
อาคจฺฉนฺติ    โภโต    โสณทณฺฑสฺส    สนฺติเก    มนฺตตฺถิกา    มนฺเต
#๑ สี. พฺรหฺมวณฺณี พฺรหฺมวฑฺฒี ฯ ๒ สี. วุทฺธสีลี ฯ
