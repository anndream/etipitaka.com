โลกญฺจ   ปญฺญเปนฺติ  จตูหิ  วตฺถูหิ  ฯ  เต  จ  โภนฺโต  สมณพฺราหฺมณา
กิมาคมฺม       กิมารพฺภ       เอกจฺจสสฺสติกา      เอกจฺจอสสฺสติกา
เอกจฺจํ   สสฺสตํ   เอกจฺจํ   อสสฺสตํ   อตฺตานญฺจ   โลกญฺจ  ปญฺญเปนฺติ
จตูหิ   วตฺถูหิ   ฯ  โหติ  โข  โส  ภิกฺขเว  สมโย  ยํ  กทาจิ  กรหจิ
ทีฆสฺส   อทฺธุโน   อจฺจเยน   อยํ   โลโก   สํวฏฺฏติ   ฯ  สํวฏฺฏมาเน
โลเก   เยภุยฺเยน   สตฺตา   อาภสฺสรสํวตฺตนิกา  โหนฺติ  ฯ  เต  ตตฺถ
โหนฺติ    มโนมยา   ปีติภกฺขา   สยมฺปภา   อนฺตลิกฺขจรา   สุภฏฺฐายิโน
จิรํ   ทีฆมทฺธานํ   ติฏฺฐนฺติ   ฯ   โหติ   โข  โส  ภิกฺขเว  สมโย  ยํ
กทาจิ   กรหจิ   ทีฆสฺส   อทฺธุโน   อจฺจเยน  อยํ  โลโก  วิวฏฺฏติ  ฯ
วิวฏฺฏมาเน   โลเก   สุญฺญํ   พฺรหฺมวิมานํ  ปาตุภวติ  ฯ  อถ  อญฺญตโร
สตฺโต   อายุกฺขยา   วา   ปุญฺญกฺขยา   วา   อาภสฺสรกายา   จวิตฺวา
สุญฺญํ    พฺรหฺมวิมานํ   อุปปชฺชติ   ฯ   โสปิ   ตตฺถ   โหติ   มโนมโย
ปีติภกฺโข    สยมฺปโภ    อนฺตลิกฺขจโร    สุภฏฺฐายี    จิรํ   ทีฆมทฺธานํ
ติฏฺฐติ  ฯ  ตตฺถ  ตสฺส  เอกสฺส  ทีฆรตฺตํ  นิวุสิตตฺตา  อนภิรติ ปริตสฺสนา
อุปฺปชฺชติ   อโห   วต   อญฺเญปิ   สตฺตา   อิตฺถตฺตํ  อาคจฺเฉยฺยุนฺติ  ฯ
อถญฺเญปิ   สตฺตา   อายุกฺขยา   วา   ปุญฺญกฺขยา   วา  อาภสฺสรกายา
จวิตฺวา    พฺรหฺมวิมานํ    อุปปชฺชนฺติ    ตสฺส   สตฺตสฺส   สหพฺยตํ   ฯ
เตปิ   ตตฺถ   โหนฺติ   มโนมยา   ปีติภกฺขา   สยมฺปภา   อนฺตลิกฺขจรา
สุภฏฺฐายิโน   จิรํ   ทีฆมทฺธานํ   ติฏฺฐนฺติ   ฯ  ตตฺร  ภิกฺขเว  โย  โส
สตฺโต    ปฐมํ    อุปปนฺโน   ตสฺส   เอวํ   โหติ   อหมสฺมิ   พฺรหฺมา
