ญาณทสฺสนาย    จิตฺตํ    อภินีหรติ    อภินินฺนาเมติ    ฯเปฯ   อิทํปิสฺส
โหติ   วิชฺชาย   ฯเปฯ   นาปรํ   อิตฺถตฺตายาติ  ปชานาติ  ฯ  อิทํปิสฺส
โหติ   วิชฺชาย   ฯ   อยํ   โข  สา  อมฺพฏฺฐ  วิชฺชา  ฯ  อยํ  วุจฺจติ
อมฺพฏฺฐ   วิชฺชาสมฺปนฺโน   อิติปิ  จรณสมฺปนฺโน  อิติปิ  วิชฺชาจรณสมฺปนฺโน
อิติปิ    ฯ    อิมาย    จ    อมฺพฏฺฐ   วิชฺชาสมฺปทาย   จรณสมฺปทาย
อญฺญา       วิชฺชาสมฺปทา      จรณสมฺปทา      อุตฺตริตรา      วา
ปณีตตรา  วา  นตฺถิ  ฯ  อิมาย โข อมฺพฏฺฐ อนุตฺตราย วิชฺชาจรณสมฺปทาย
จตฺตาริ     อปายมุขานิ     ภวนฺติ    ฯ    กตมานิ    จตฺตาริ    ฯ
อิธ   อมฺพฏฺฐ  เอกจฺโจ  สมโณ  วา  พฺราหฺมโณ  วา  อิมํเยว  อนุตฺตรํ
วิชฺชาจรณสมฺปทํ   อนภิสมฺภูณมาโน   ขาริวิวิธมาทาย  อรญฺญวนมชฺโฌคาหติ
ปวตฺตผลโภชโน       ภวิสฺสามีติ       ฯ       โส       อญฺญทตฺถุํ
วิชฺชาจรณสมฺปนฺนสฺเสว   ปริจารโก   สมฺปชฺชติ  ฯ  อิมาย  โข  อมฺพฏฺฐ%
อนุตฺตราย วิชฺชาจรณสมฺปทาย อิทํ ปฐมํ อปายมุขํ ภวติ ฯ
     [๑๖๔]   ปุน  จปรํ  อมฺพฏฺฐ  อิเธกจฺโจ  สมโณ  วา  พฺราหฺมโณ
วา  อิมญฺเจว อนุตฺตรํ วิชฺชาจรณสมฺปทํ อนภิสมฺภูณมาโน ปวตฺตผลโภชนตฺตญฺจ
อนภิสมฺภูณมาโน      กุทฺทาลปิฏกํ      อาทาย     อรญฺญวนมชฺโฌคาหติ
กณฺฑมูลผลโภชโน       ภวิสฺสามีติ       ฯ       โส      อญฺญทตฺถุํ
วิชฺชาจรณสมฺปนฺนสฺเสว   ปริจารโก   สมฺปชฺชติ  ฯ  อิมาย  โข  อมฺพฏฺฐ
อนุตฺตราย วิชฺชาจรณสมฺปทาย อิทํ ทุติยํ อปายมุขํ ภวติ ฯ
     [๑๖๕]   ปุน  จปรํ  อมฺพฏฺฐ  อิเธกจฺโจ  สมโณ  วา  พฺราหฺมโณ
