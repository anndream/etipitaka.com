มหาพฺรหฺมา    อภิภู    อนภิภูโต    อญฺญทตฺถุทโส    วสวตฺติ   อิสฺสโร
กตฺตา  นิมฺมิตา  ๑  เสฏฺโฐ  สชฺชิตา  ๒  วสี  ปิตา  ภูตภพฺยานํ มยา
อิเม   สตฺตา   นิมฺมิตา   ฯ   ตํ   กิสฺส   เหตุ   ฯ  มมํ  หิ  ปุพฺเพ
เอตทโหสิ   อโห   วต   อญฺเญปิ   สตฺตา  อิตฺถตฺตํ  อาคจฺเฉยฺยุนฺติ  ฯ
อิติ   มมํ   จ   มโนปณิธิ   อิเม   จ   สตฺตา  อิตฺถตฺตํ  อาคตาติ  ฯ
เยปิ   เต   สตฺตา   ปจฺฉา  อุปปนฺนา  เตสมฺปิ  เอวํ  โหติ  อยํ  โข
ภวํ   พฺรหฺมา   มหาพฺรหฺมา   อภิภู   อนภิภูโต   อญฺญทตฺถุทโส  วสวตฺติ
อิสฺสโร   กตฺตา   นิมฺมิตา   เสฏฺโฐ   สชฺชิตา   วสี  ปิตา  ภูตภพฺยานํ
อิมินา   มยํ   โภตา   พฺรหฺมุนา   นิมฺมิตา   ฯ   ตํ   กิสฺส  เหตุ  ฯ
อิมญฺหิ   มยํ   อทฺทสาม   อิธ   ปฐมํ   อุปปนฺนํ   มยํ  ปนมฺหา  ปจฺฉา
อุปปนฺนาติ   ฯ   ตตฺร   ภิกฺขเว   โย   โส   สตฺโต  ปฐมํ  อุปปนฺโน
โส   ทีฆายุกตโร   จ   โหติ   วณฺณวนฺตตโร  จ  มเหสกฺขตโร  จ  ฯ
เย   ปน   เต   สตฺตา   ปจฺฉา   อุปปนฺนา   เต   อปฺปายุกตรา  จ
โหนฺติ   ทุพฺพณฺณตรา   จ   อปฺเปสกฺขตรา   จ   ฯ  ฐานํ  โข  ปเนตํ
ภิกฺขเว    วิชฺชติ   ยํ   อญฺญตโร   สตฺโต   ตมฺหา   กายา   จวิตฺวา
อิตฺถตฺตํ   อาคจฺฉติ   อิตฺถตฺตํ   อาคโต   สมาโน  อคารสฺมา  อนคาริยํ
ปพฺพชติ    อคารสฺมา   อนคาริยํ   ปพฺพชิโต   สมาโน   อาตปฺปมนฺวาย
ปธานมนฺวาย    อนุโยคมนฺวาย   อปฺปมาทมนฺวาย   สมฺมามนสิการมนฺวาย
ตถารูปํ   เจโตสมาธึ   ผุสติ   ยถา  สมาหิเต  จิตฺเต  ตํ  ปุพฺเพนิวาสํ
#๑ สี. ยุ. นิมฺมาตา ฯ ๒ สี. ยุ. สญฺชิตา ฯ
