อนุพนฺธา   โหนฺติ   ภิกฺขุสํฆญฺจาติ  ฯ  อถโข  ภควา  เตสํ  ภิกฺขูนํ  อิมํ
สํขิยธมฺมํ    วิทิตฺวา   เยน   มณฺฑลมาโฬ   เตนุปสงฺกมิ   อุปสงฺกมิตฺวา
ปญฺญตฺเต   อาสเน   นิสีทิ   ฯ   นิสชฺช  โข  ภควา  ภิกฺขู  อามนฺเตสิ
กาย   นุตฺถ   ภิกฺขเว   เอตรหิ   กถาย   สนฺนิสินฺนา  สนฺนิปติตา  กา
จ   ปน   โว  อนฺตรา  กถา  วิปฺปกตาติ  ฯ  เอวํ  วุตฺเต  เต  ภิกฺขู
ภควนฺตํ    เอตทโวจจ    อิธ   ภนฺเต   อมฺหากํ   รตฺติยา   ปจฺจูสสมยํ
ปจฺจุฏฺฐิตานํ   มณฺฑลมาเฬ   สนฺนิสินฺนานํ   สนฺนิปติตานํ   อยํ  สํขิยธมฺโม
อุทปาทิ    อจฺฉริยํ    อาวุโส    อพฺภูตํ    อาวุโส   ยาวญฺจิทํ   เตน
ภควตา    ชานตา    ปสฺสตา    อรหตา    สมฺมาสมฺพุทฺเธน   สตฺตานํ
นานาธิมุตฺติกตา  สุปฏิวิทิตา  อยํ  หิ  สุปฺปิโย ปริพฺพาชโก อเนกปริยาเยน
พุทฺธสฺส      อวณฺณํ      ภาสติ      ธมฺมสฺส      อวณฺณํ     ภาสติ
สํฆสฺส    อวณฺณํ   ภาสติ   สุปฺปิยสฺส   ปน   ปริพฺพาชกสฺส   อนฺเตวาสี
พฺรหฺมทตฺโต    มาณโว    อเนกปริยาเยน    พุทฺธสฺส    วณฺณํ   ภาสติ
ธมฺมสฺส    วณฺณํ    ภาสติ    สํฆสฺส    วณฺณํ    ภาสติ   อิติห   อิเม
อุโภ    อาจริยนฺเตวาสี    อญฺญมญฺญสฺส    อุชุวิปจฺจนิกวาทา    ภควนฺตํ
ปิฏฺฐิโต   ปิฏฺฐิโต   อนุพนฺธา   โหนฺติ   ภิกฺขุสํฆญฺจาติ   อยํ   โข  โน
ภนฺเต    อนฺตรา   กถา   วิปฺปกตา   อถ   ภควา   อนุปฺปตฺโตติ   ฯ
มมํ   วา   ภิกฺขเว   ปเร   อวณฺณํ   ภาเสยฺยุํ   ธมฺมสฺส  วา  อวณฺณํ
ภาเสยฺยุํ    สํฆสฺส    วา    อวณฺณํ   ภาเสยฺยุํ   ตตฺร   ตุเมฺหหิ   น
อาฆาโต   น   อปจฺจโย  น  เจตโส  อนภิรทฺธิ  กรณียา  ฯ  มมํ  วา
