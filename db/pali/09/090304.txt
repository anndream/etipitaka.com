ชานาม   มยเมตํ   ปสฺสาม   ยตฺถ   วา  พฺรหฺมา  เยน  วา  พฺรหฺมา
ยหึ  วา  พฺรหฺมาติ  ฯ  เต  ว  เตวิชฺชา  พฺราหฺมณา  เอวมาหํสุ  ยํ น
ชานาม   ยํ   น   ปสฺสาม   ตสฺส  สหพฺยตาย  มคฺคํ  เทเสม  อยเมว
อุชุมคฺโค  อยมญฺชสายโน นิยฺยานิโก นิยฺยาติ ตกฺกรสฺส พฺรหฺมสหพฺยตายาติ ฯ
ตํ    กึ    มญฺญสิ    วาเสฏฺฐ    นนุ    เอวํ    สนฺเต   เตวิชฺชานํ
พฺราหฺมณานํ   อปฺปาฏิหิริกตํ   ภาสิตํ   สมฺปชฺชตีติ   ฯ  อทฺธา  โข  โภ
โคตม   เอวํ   สนฺเต   เตวิชฺชานํ   พฺราหฺมณานํ  อปฺปาฏิหิริกตํ  ภาสิตํ
สมฺปชฺชตีติ  ฯ  สาธุ  วาเสฏฺฐ  เต  จ  วาเสฏฺฐ  เตวิชฺชา  พฺราหฺมณา
ยํ   น   ชานนฺติ  ยํ  น  ปสฺสนฺติ  ตสฺส  สหพฺยตาย  มคฺคํ  เทเสสฺสนฺติ
อยเมว    อุชุมคฺโค   อยมญฺชสายโน   นิยฺยานิโก   นิยฺยาติ   ตกฺกรสฺส
พฺรหฺมสหพฺยตายาติ เนตํ ฐานํ วิชฺชติ ฯ
     [๓๗๖]   เสยฺยถาปิ  วาเสฏฺฐ  อยํ  อจิรวตี  นที  ปูรา  อุทกสฺส
สมติตฺติกา    กากเปยฺยา    อถโข   ปุริโส   อาคจฺเฉยฺย   ปารตฺถิโก
ปารคเวสี   ปารคามี   ปารํ   ตริตุกาโม   โส   โอริเม  ตีเร  ฐิโต
ปาริมนฺตีรํ  อเวฺหยฺย  เอหิ  ปารา  ปารํ  เอหิ  ปารา  ปารนฺติ  ฯ  ตํ
กึ   มญฺญสิ   วาเสฏฺฐ   อปิ   นุ   ตสฺส   ปุริสสฺส  อวฺหายนเหตุ  วา
อายาจนเหตุ  วา  ปตฺถนเหตุ  วา  อภินนฺทนเหตุ  วา  อจิรวติยา นทิยา
ปาริมนฺตีรํ   โอริมนฺตีรํ   อาคจฺเฉยฺยาติ   ฯ  โน  หิทํ  โภ  โคตม  ฯ
เอวเมว  โข  วาเสฏฺฐ  เตวิชฺชา  พฺราหฺมณา  เย ธมฺมา พฺราหฺมณ-
กรณา  เต    ธมฺเม    ปหาย    วตฺตมานา   เย   ธมฺมา   อพฺราหฺมณกรณา
