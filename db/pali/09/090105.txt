โสตธาตุยา   จิตฺตํ   อภินีหรติ  อภินินฺนาเมติ  โส  ทิพฺพาย  โสตธาตุยา
วิสุทฺธาย   อติกฺกนฺตมานุสิกาย  อุโภ  สทฺเท  สุณาติ  ทิพฺเพ  จ  มานุเส
จ  เย  ทูเร  สนฺติเก  จ  ฯ  อิทํปิ  โข  มหาราช สนฺทิฏฺฐิกํ สามญฺญผลํ
ปุริเมหิ สนฺทิฏฺฐิเกหิ สามญฺญผเลหิ อภิกฺกนฺตตรญฺจ ปณีตตรญฺจ ฯ
     [๑๓๕]   โส   เอวํ   สมาหิเต   จิตฺเต  ปริสุทฺเธ  ปริโยทาเต
อนงฺคเณ   วิคตูปกฺกิเลเส   มุทุภูเต   กมฺมนิเย   ฐิเต  อาเนญฺชปฺปตฺเต
เจโตปริยญาณาย   จิตฺตํ   อภินีหรติ   อภินินฺนาเมติ  ฯ  โส  ปรสตฺตานํ
ปรปุคฺคลานํ   เจตสา   เจโต   ปริจฺจ   ปชานาติ   สราคํ  วา  จิตฺตํ
สราคํ   จิตฺตนฺติ   ปชานาติ   วีตราคํ   วา   จิตฺตํ   วีตราคํ  จิตฺตนฺติ
ปชานาติ   สโทสํ   วา   จิตฺตํ   สโทสํ   จิตฺตนฺติ   ปชานาติ  วีตโทสํ
วา   จิตฺตํ   วีตโทสํ   จิตฺตนฺติ   ปชานาติ   สโมหํ  วา  จิตฺตํ  สโมหํ
จิตฺตนฺติ   ปชานาติ   วีตโมหํ   วา   จิตฺตํ  วีตโมหํ  จิตฺตนฺติ  ปชานาติ
สํขิตฺตํ   วา   จิตฺตํ   สํขิตฺตํ   จิตฺตนฺติ   ปชานาติ  วิกฺขิตฺตํ  วา  จิตฺตํ
วิกฺขิตฺตํ   จิตฺตนฺติ   ปชานาติ   มหคฺคตํ   วา   จิตฺตํ  มหคฺคตํ  จิตฺตนฺติ
ปชานาติ   อมหคฺคตํ   วา  จิตฺตํ  อมหคฺคตํ  จิตฺตนฺติ  ปชานาติ  สอุตฺตรํ
วา   จิตฺตํ   สอุตฺตรํ   จิตฺตนฺติ  ปชานาติ  อนุตฺตรํ  วา  จิตฺตํ  อนุตฺตรํ
จิตฺตนฺติ   ปชานาติ   สมาหิตํ   วา   จิตฺตํ  สมาหิตํ  จิตฺตนฺติ  ปชานาติ
อสมาหิตํ   วา   จิตฺตํ  อสมาหิตํ  จิตฺตนฺติ  ปชานาติ  วิมุตฺตํ  วา  จิตฺตํ
วิมุตฺตํ   จิตฺตนฺติ   ปชานาติ   อวิมุตฺตํ   วา   จิตฺตํ   อวิมุตฺตํ  จิตฺตนฺติ
ปชานาติ   ฯ   เสยฺยถาปิ   มหาราช   อิตฺถี  วา  ปุริโส  วา  ทหโร
