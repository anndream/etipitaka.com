อนฺตรายกโร   วา  โหติ  โน  วาติ  ฯ  อนฺตรายกโร  โภ  โคตม  ฯ
อนฺตรายกโร  สมาโน  หิตานุกมฺปี  วา  เตสํ  โหติ  อหิตานุกมฺปี วาติ ฯ
อหิตานุกมฺปี   โภ   โคตม  ฯ  อหิตานุกมฺปิสฺส  เมตฺตํ  วา  เตสุ  จิตฺตํ
ปจฺจุปฏฺฐิตํ  โหติ  สปตฺติกํ  วาติ  ฯ  สปตฺติกํ  โภ  โคตม  ฯ  สปตฺติเก
จิตฺเต   ปจฺจุปฏฺฐิเต   มิจฺฉาทิฏฺฐิ   วา   โหติ   สมฺมาทิฏฺฐิ   วาติ  ฯ
มิจฺฉาทิฏฺฐิ   โภ   โคตม   ฯ  มิจฺฉาทิฏฺฐิสฺส  โข  อหํ  โลหิจฺจ  ทฺวินฺนํ
คตีนํ อญฺญตรํ คตึ วทามิ นิรยํ วา ติรจฺฉานโยนึ วา ฯ
     [๓๕๗]   ตํ   กึ   มญฺญสิ   โลหิจฺจ  นนุ  ราชา  ปเสนทิโกสโล
กาสิโกสลํ   อชฺฌาวสตีติ   ฯ   เอวํ   โภ   โคตม   ฯ  โย  นุ  โข
โลหิจฺจ   เอวํ   วเทยฺย  ราชา  ปเสนทิโกสโล  กาสิโกสลํ  อชฺฌาวสติ
ยา   กาสิโกสเล   สมุทยํ   สญฺชาติ   ราชา   ว   ตํ  ปเสนทิโกสโล
เอกโก   ปริภุญฺเชยฺย   น   อญฺเญสํ   ทเทยฺยาติ   เอวํวาที  โส  เย
ราชานํ   ปเสนทิโกสลํ   อุปชีวนฺติ   ตุเมฺห   เจว   อญฺเญ   จ  เตสํ
อนฺตรายกโร   วา  โหติ  โน  วาติ  ฯ  อนฺตรายกโร  โภ  โคตม  ฯ
อนฺตรายกโร  สมาโน  หิตานุกมฺปี  วา  เตสํ  โหติ  อหิตานุกมฺปี วาติ ฯ
อหิตานุกมฺปี   โภ   โคตม  ฯ  อหิตานุกมฺปิสฺส  เมตฺตํ  วา  เตสุ  จิตฺตํ
ปจฺจุปฏฺฐิตํ  โหติ  สปตฺติกํ  วาติ  ฯ  สปตฺติกํ  โภ  โคตม  ฯ  สปตฺติเก
จิตฺเต   ปจฺจุปฏฺฐิเต   มิจฺฉาทิฏฺฐิ   วา   โหติ   สมฺมาทิฏฺฐิ   วาติ  ฯ
มิจฺฉาทิฏฺฐิ   โภ   โคตม   ฯ  มิจฺฉาทิฏฺฐิสฺส  โข  อหํ  โลหิจฺจ  ทฺวินฺนํ
คตีนํ อญฺญตรํ คตึ วทามิ นิรยํ วา ติรจฺฉานโยนึ วา ฯ
