ปิตามหยุคา   อกฺขิตฺโต   อนุปกฺกุฏฺโฐ   ชาติวาเทน  ฯ  อิมินาเปตํ  ภวํ
ราชา   ชานาตุ   ยชตํ   ภวํ  สชฺชตํ  ภวํ  โมทตํ  ภวํ  จิตฺตเมว  ภวํ
อนฺตรํ ปสาเทตุ ฯ
     [๒๒๔]   สิยา   โข   ปน  โภโต  รญฺโญ  มหายญฺญํ  ยชมานสฺส
โกจิเทว   วตฺตา   ราชา   โข   มหาวิชิโต  มหายญฺญํ  ยชติ  โน  จ
โข    อภิรูโป    ทสฺสนีโย    ปาสาทิโก    ปรมาย   วณฺณโปกฺขรตาย
สมนฺนาคโต    พฺรหฺมวณฺณิ    พฺรหฺมวจฺฉสิ    อกฺขุทฺทาวกาโส   ทสฺสนาย
ฯเปฯ   โน   จ   โข  อฑฺโฒ  มหทฺธโน  มหาโภโค  ปหูตชาตรูปรชโต
ปหูตวิตฺตูปกรโณ     ปหูตธนธญฺโญ     ปริปุณฺณโกสโกฏฺฐาคาโร    ฯเปฯ
โน   จ   โข   พลวา   จตุรงฺคินิยา   เสนาย  สมนฺนาคโต  อสฺสวาย
โอวาทปฏิการาย   ตปติ   มญฺเญ   ปจฺจตฺถิเก   ยสสา   โน   จ  โข
สทฺโธ  ทายโก ทานปติ อนาวฏทฺวาโร สมณพฺราหฺมณกปณทฺธิก-
วณิพฺพกยาจกานํ  โอปานภูโต     ปุญฺญานิ     กโรติ     โน    จ    โข    พหุสฺสุโต
ตสฺส  ตสฺส  สุตชาตสฺส  โน  จ  โข  ตสฺส  ตสฺเสว  โข  ปน ภาสิตสฺส
อตฺถํ   ชานาติ   อยํ   อิมสฺส  ภาสิตสฺส  อตฺโถ  อยํ  อิมสฺส  ภาสิตสฺส
อตฺโถติ  โน จ โข ปณฺฑิโต วิยตฺโต เมธาวี ปฏิพโล อตีตา-
นาคตปจฺจุปฺปนฺเน  อตฺเถ     จินฺเตตุํ     อถ    จ    ปน    ภวํ    ราชา    เอวรูปํ
มหายญฺญํ   ยชตีติ   ฯ   เอวํปิ   โข   โภโต  รญฺโญ  วตฺตา  ธมฺมโต
นตฺถิ   ฯ   ภวํ   โข  ปน  ราชา  ปณฺฑิโต  วิยตฺโต  เมธาวี  ปฏิพโล
อตีตานาคตปจฺจุปฺปนฺเน    อตฺเถ    จินฺเตตุํ   อิมินาเปตํ   ภวํ   ราชา
