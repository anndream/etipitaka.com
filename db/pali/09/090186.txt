มหานิสํสตรญฺจาติ   ฯ   น   โข  พฺราหฺมณ  เอวรูปํ  ยญฺญํ  อุปสงฺกมนฺติ
อรหนฺโต    วา    อรหตฺตมคฺคํ   วา   สมาปนฺนา   ตํ   กิสฺส   เหตุ
ทิสฺสนฺติ    เหตฺถ    พฺราหฺมณ    ทณฺฑปฺปหาราปิ    คลคฺคหาปิ   ตสฺมา
เอวรูปํ   ยญฺญํ   น   อุปสงฺกมนฺติ   อรหนฺโต   วา   อรหตฺตมคฺคํ  วา
สมาปนฺนา   ยานิ  โข  ปน  ตานิ  พฺราหฺมณ  นิจฺจทานานิ  อนุกูลยญฺญานิ
สีลวนฺเต     ปพฺพชิเต    อุทฺทิสฺส    ทียนฺติ    เอวรูปํ    โข    ปน
พฺราหฺมณ    ยญฺญํ    อุปสงฺกมนฺติ   อรหนฺโต   วา   อรหตฺตมคฺคํ   วา
สมาปนฺนา    ตํ    กิสฺส    เหตุ    น   เหตฺถ   พฺราหฺมณ   ทิสฺสนฺติ
ทณฺฑปฺปหาราปิ    คลคฺคหาปิ    ตสฺมา    เอวรูปํ   ยญฺญํ   อุปสงฺกมนฺติ
อรหนฺโต   วา   อรหตฺตมคฺคํ   วา   สมาปนฺนา   อยํ   โข  พฺราหฺมณ
เหตุ   อยํ   ปจฺจโย   เยนตํ   นิจฺจทานํ   อนุกูลยญฺญํ  อิมาย  ติวิธาย
ยญฺญสมฺปทาย    โสฬสปริกฺขาราย    อปฺปตฺถตรญฺจ    อปฺปสมารมฺภตรญฺจ
มหปฺผลตรญฺจ มหานิสํสตรญฺจาติ ฯ
     [๒๓๒]   อตฺถิ   ปน   โภ   โคตม   อญฺโญ  ยญฺโญ  อิมาย  จ
ติวิธาย    ยญฺญสมฺปทาย   โสฬสปริกฺขาราย   อิมินา   จ   นิจฺจทาเนน
อนุกูลยญฺเญน    อปฺปตฺถตโร   จ   อปฺปสมารมฺภตโร   จ   มหปฺผลตโร
จ   มหานิสํสตโร   จาติ   ฯ   อตฺถิ   โข   พฺราหฺมณ  อญฺโญ  ยญฺโญ
อิมาย   จ   ติวิธาย   ยญฺญสมฺปทาย   ฯเปฯ   กตโม   ปน  โส  โภ
โคตม   อญฺโญ   ยญฺโญ   อิมาย   จ   ติวิธาย   ยญฺญสมฺปทาย  ฯเปฯ
โย   โข   พฺราหฺมณ   จาตุทฺทิสํ   สํฆํ  อุทฺทิสฺส  วิหารํ  กโรติ  อยญฺจ
