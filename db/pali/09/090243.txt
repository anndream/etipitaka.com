อภิวฑฺฒิสฺสนฺติ    (เปยฺยาโล)    ปาโมชฺชญฺเจว    ภวิสฺสติ    ปีติ   จ
ปสฺสทฺธิ จ สติ จ สมฺปชญฺญญฺจ สุโข จ วิหาโร ฯ
     [๓๐๕]  อรูปสฺสปิ  โข  อหํ  โปฏฺฐปาท  อตฺตปฏิลาภสฺส  ปหานาย
ธมฺมํ   เทเสมิ   ยถาปฏิปนฺนานํ   โว   สํกิเลสิกา   ธมฺมา  ปหียิสฺสนฺติ
โวทานิยา     ธมฺมา    อภิวฑฺฒิสฺสนฺติ    ปญฺญาปาริปูรึ    เวปุลฺลตฺตญฺจ
ทิฏฺเฐ  ว  ธมฺเม  สยํ  อภิญฺญา  สจฺฉิกตฺวา  อุปสมฺปชฺช  วิหริสฺสถาติ  ฯ
(เปยฺยาโล)   ปามุชฺชญฺเจว   ภวิสฺสติ   ปีติ   จ  ปสฺสทฺธิ  จ  สติ  จ
สมฺปชญฺญญฺจ สุโข จ วิหาโร ฯ
     [๓๐๖]  ปเร  เจ  โปฏฺฐปาท  อเมฺห  เอวํ  ปุจฺเฉยฺยุํ กตโม ปน
โส   อาวุโส   ๑   โอฬาริโก  อตฺตปฏิลาโภ  ยสฺส  ตุเมฺห  ปหานาย
ธมฺมํ   เทเสถ   ยถาปฏิปนฺนานํ   โว   สํกิเลสิกา   ธมฺมา  ปหียิสฺสนฺติ
โวทานิยา     ธมฺมา    อภิวฑฺฒิสฺสนฺติ    ปญฺญาปาริปูรึ    เวปุลฺลตฺตญฺจ
ทิฏฺเฐ  ว  ธมฺเม  สยํ  อภิญฺญา  สจฺฉิกตฺวา  อุปสมฺปชฺช  วิหริสฺสถาติ  ฯ
เตสํ   มยํ  เอวํ  ปุฏฺฐา  เอวํ  พฺยากเรยฺยาม  อยํ  วา  โส  อาวุโส
โอฬาริโก  อตฺตปฏิลาโภ  ยสฺส  มยํ ปหานาย ธมฺมํ เทเสม ยถาปฏิปนฺนานํ
โว     สํกิเลสิกา     ธมฺมา     ปหียิสฺสนฺติ     โวทานิยา    ธมฺมา
อภิวฑฺฒิสฺสนฺติ    ปญฺญาปาริปูรึ    เวปุลฺลตฺตญฺจ    ทิฏฺเฐ    ว   ธมฺเม
สยํ อภิญฺญา สจฺฉิกตฺวา อุปสมฺปชฺช วิหริสฺสถาติ ฯ
     [๓๐๗]  ปเร  เจ  โปฏฺฐปาท อเมฺห เอวํ ปุจฺเฉยฺยุํ กตโม ปน โส
#๑ สี. กตมา ปนาวุโส ฯ
