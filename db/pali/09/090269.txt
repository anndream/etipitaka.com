คจฺเฉยฺย  ตสฺส    เอวมสฺส    อหํ    โข    สกมฺหา    คามา    อมม    คามํ
อคจฺฉึ  ๑  ตตฺถาปิ  เอวํ  ๒  อฏฺฐาสึ  เอวํ  นิสีทึ  เอวํ อภาสึ เอวํ
ตุณฺหี   อโหสึ   โส   ตมฺหา   คามา   อมม   คามํ   อคจฺฉึ   ตตฺราปิ
เอวํ   อฏฺฐาสึ   เอวํ   นิสีทึ   เอวํ   อภาสึ   เอวํ   ตุณฺหี   อโหสึ
โสมฺหิ   ตมฺหา   คามา   สกํเยว   คามํ   ปจฺจาคโตติ  เอวเมว  โข
มาณว   ภิกฺขุ   ฯเปฯ   ยํปิ   มาณว   ภิกฺขุ   เอวํ  สมาหิเต  จิตฺเต
ฯเปฯ    อาเนญฺชปฺปตฺเต   ปุพฺเพนิวาสานุสฺสติญาณาย   จิตฺตํ   อภินีหรติ
อภินินฺนาเมติ   โส  อเนกวิหิตํ  ปุพฺเพนิวาสํ  อนุสฺสรติ  เสยฺยถีทํ  เอกํปิ
ชาตึ   เทฺวปิ   ชาติโย   ฯเปฯ   อิติ   สาการํ  สอุทฺเทสํ  อเนกวิหิตํ
ปุพฺเพนิวาสํ อนุสฺสรติ ฯ อิทํปิสฺส โหติ ปญฺญาย ฯ
     [๓๓๕]   โส   เอวํ   สมาหิเต  จิตฺเต  ฯเปฯ  อาเนญฺชปฺปตฺเต
สตฺตานํ   จุตูปปาตญาณาย   จิตฺตํ   อภินีหรติ   อภินินฺนาเมติ   ฯ   โส
ทิพฺเพน  จกฺขุนา  วิสุทฺเธน  อติกฺกนฺตมานุสเกน  สตฺเต  ปสฺสติ  จวมาเน
อุปปชฺชมาเน    หีเน   ปณีเต   สุวณฺเณ   ทุพฺพณฺเณ   สุคเต   ทุคฺคเต
ยถากมฺมูปเค  สตฺเต  ปชานาติ  อิเม  วต  โภนฺโต สตฺตา กายทุจฺจริเตน
สมนฺนาคตา       วจีทุจฺจริเตน       สมนฺนาคตา      มโนทุจฺจริเตน
สมนฺนาคตา   อริยานํ  อุปวาทกา  มิจฺฉาทิฏฺฐิกา  มิจฺฉาทิฏฺฐิกมฺมสมาทานา
เต    กายสฺส    เภทา    ปรมฺมรณา    อปายํ    ทุคฺคตึ    วินิปาตํ
นิรยํ   อุปปนฺนา   อิเม   วา   ปน   โภนฺโต   สตฺตา   กายสุจริเตน
#๑ อคญฺฉินฺติ วา ปาโฐ ฯ ๒ สี. ตตฺร เอวํ ฯ
