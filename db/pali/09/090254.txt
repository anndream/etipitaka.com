วิหรติ อิทํปิสฺส โหติ สีลสฺมึ (ตโต ปรํ สพฺพํ วิตฺถาเรตพฺพํ) ฯเปฯ
     [๓๒๐]  ยถา  วา  ปเนเก  โภนฺโต สมณพฺราหฺมณา สทฺธาเทยฺยานิ
โภชนานิ      ภุญฺชิตฺวา      เต      เอวรูปาย     ติรจฺฉานวิชฺชาย
มิจฺฉาชีเวน   ชีวิกํ   กปฺเปนฺติ   ฯ   เสยฺยถีทํ  ฯ  สนฺติกมฺมํ  ปณิธิกมฺมํ
ภูมิกมฺมํ    ภูริกมฺมํ    วสฺสกมฺมํ    โวสฺสกมฺมํ   วตฺถุกมฺมํ   วตฺถุปริกรณํ
อาจมนํ   นฺหาปนํ   ชุหนํ   วมนํ   วิเรจนํ   อุทฺธวิเรจนํ   อโธวิเรจนํ
สีสวิเรจนํ    กณฺณเตลํ    เนตฺตปฺปานํ    นตฺถุกมฺมํ   อญฺชนํ   ปจฺจญฺชนํ
สาลากิยํ   สลฺลกตฺติยํ   ทารกติกิจฺฉํ   มูลเภสชฺชานํ  อนุปฺปทานํ  โอสธีนํ
ปฏิโมกฺโข   อิติ   วา  ฯ  อิติ  เอวรูปาย  ติรจฺฉานวิชฺชาย  มิจฺฉาชีวา
ปฏิวิรโต     โหติ     ฯ     ยํปิ    มาณว    ภิกฺขุ    ยถา    วา
ปเนเก   โภนฺโต   สมณพฺราหฺมณา   สทฺธาเทยฺยานิ  โภชนานิ  ภุญฺชิตฺวา
เต   เอวรูปาย   ติรจฺฉานวิชฺชาย   มิจฺฉาชีเวน   ชีวิกํ   กปฺเปนฺติ  ฯ
เสยฺยถีทํ   ฯ   สนฺติกมฺมํ   ปณิธิกมฺมํ   ฯเปฯ  โอสธีนํ  ปฏิโมกฺโข  อิติ
วา   ฯ   อิติ  เอวรูปาย  ติรจฺฉานวิชฺชาย  มิจฺฉาชีวา  ปฏิวิรโต  โหติ
อิทมฺปิสฺส   โหติ   สีลสฺมึ   ฯ   ส   โข   โส   มาณว   ภิกฺขุ  เอวํ
สีลสมฺปนฺโน    น   กุโตจิ   ภยํ   สมนุปสฺสติ   ยทิทํ   สีลสํวรโต   ฯ
เสยฺยถาปิ   มาณว   ราชา   ขตฺติโย   มุทฺธาวสิตฺโต   นิหตปจฺจามิตฺโต
น    กุโตปิ   ภยํ   สมนุปสฺสติ   ยทิทํ   ปจฺจตฺถิกโต   เอวเมว   โข
มาณว   ภิกฺขุ   เอวํ   สีลสมฺปนฺโน   น  กุโตปิ  ภยํ  สมนุปสฺสติ  ยทิทํ
สีลสํวรโต   ฯ  โส  อิมินา  อริเยน  สีลกฺขนฺเธน  สมนฺนาคโต  อชฺฌตฺตํ
