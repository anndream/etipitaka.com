ชนปเท   อุสฺสหึสุ   ราชโปริสา   เตสํ  ราชา  มหาวิชิโต  ภตฺตเวตฺตนํ
กปฺเปสิ  เต  ว  มนุสฺสา  สกมฺมปสุตา  รญฺโญ  ชนปทํ  น  วิเหเฐสุํ  ฯ
มหา   จ   รญฺโญ   ราสิโก   อโหสิ   เขมฏฺฐิตา   ชนปทา  อกณฺฏกา
อนุปฺปีฬา    มนุสฺสา    มุทา   โมทมานา   อุเร   ปุตฺเต   นจฺเจนฺตา
อปารุตฆรา มญฺเญ วิหรึสุ ฯ
     [๒๐๗]   อถโข  พฺราหฺมณ  ราชา  มหาวิชิโต  ปุโรหิตํ  พฺราหฺมณํ
อามนฺตาเปตฺวา   เอตทโวจ   สมูหโต   โข   เม  โภ  โส  ทุสฺสุขิโล
โภโต   สํวิธานํ   อาคมฺม  มหา  จ  เม  ราสิโก  เขมฏฺฐิตา  ชนปทา
อกณฺฏกา  อนุปฺปีฬา  มนุสฺสา  มุทา  โมทมานา  อุเร  ปุตฺเต  นจฺเจนฺตา
อปารุตฆรา   มญฺเญ   วิหรนฺติ   อิจฺฉามหํ   พฺราหฺมณ   มหายญฺญํ  ยชิตุํ
อนุสาสตุ   มํ   ภวํ   ยํ   มม   อสฺส   ทีฆรตฺตํ  หิตาย  สุขายาติ  ฯ
เตนหิ   ภวํ   เย  โภโต  รญฺโญ  ชนปเท  ขตฺติยา  อนุยนฺตา  เนคมา
เจว   ชานปทา   จ   เต  ภวํ  ราชา  อามนฺตยตํ  ฯ  อิจฺฉามหํ  โภ
มหายญฺญํ   ยชิตุํ   อนุชานนฺตุ   เม   ภวนฺโต   ยํ  มม  อสฺส  ทีฆรตฺตํ
หิตาย   สุขายาติ  ฯ  เย  โภโต  รญฺโญ  ชนปเท  อมจฺจา  ปาริสชฺชา
เนคมา   เจว   ชานปทา   จ   ฯเปฯ   พฺราหฺมณมหาสาลา   เนคมา
เจว  ชานปทา  จ  ฯเปฯ  คหปติกา  เนจยิกา  เนคมา  เจว ชานปทา
จ   เต   ภวํ   ราชา  อามนฺตยตํ  ฯ  อิจฺฉามหํ  โภ  มหายญฺญํ  ยชิตุํ
อนุชานนฺตุ   เม  ภวนฺโต  ยํ  มม  อสฺส  ทีฆรตฺตํ  หิตาย  สุขายาติ  ฯ
เอวํ   โภติ  โข  พฺราหฺมณ  ราชา  มหาวิชิโต  ปุโรหิตสฺส  พฺราหฺมณสฺส
