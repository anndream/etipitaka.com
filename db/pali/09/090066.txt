     [๙๓]  อถโข  ราชา  มาคโธ  อชาตสตฺตุ  เวเทหิปุตฺโต  ภควนฺตํ
อภิวาเทตฺวา  ภิกฺขุสํฆสฺส  อญฺชลึ  อุปนาเมตฺวา  ๑  เอกมนฺตํ  นิสีทิ  ฯ
เอกมนฺตํ  นิสินฺโน  โข  ราชา  มาคโธ  อชาตสตฺตุ เวเทหิปุตฺโต ภควนฺตํ
เอตทโวจ  ปุจฺเฉยฺยามหํ  ภนฺเต  ภควนฺตํ  กิญฺจิเทว  เทสํ  เลสมตฺตํ ๒
สเจ   เม   ภควา   โอกาสํ   โกโรติ  ปณฺหสฺส  เวยฺยากรณายาติ  ฯ
ปุจฺฉ   มหาราช   ยทากํขสีติ   ฯ   ยถา   นุ   โข   อิมานิ   ภนฺเต
ปุถุสิปฺปายตนานิ  เสยฺยถีทํ  หตฺถาโรหา  อสฺสาโรหา  รถิกา ธนุคฺคหา ๓
เจลกา  จลกา  ปิณฺฑทายิกา  ๔  อุคฺคา ราชปุตฺตา ปกฺขนฺทิโน มหานาคา
สุรา  จมฺมโยธิโน  ทาสกปุตฺตา  อาฬาริกา  กปฺปกา  นฺหาปิกา  ๕ สูทา
มาลาการา   รชกา   เปสการา  นลการา  กุมฺภการา  คณกา  มุทฺทิกา
ยานิ   วา   ปนญฺญานิปิ   เอวํคตานิ   ปุถุสิปฺปายตนานิ  เต  ทิฏฺเฐ  ว
ธมฺเม   สนฺทิฏฺฐิกํ   สิปฺปผลํ   อุปชีวนฺติ   เต   เตน  อตฺตานํ  สุเขนฺติ
ปิเณนฺติ  ๖  มาตาปิตโร  สุเขนฺติ  ปิเณนฺติ  ปุตฺตทารํ  สุเขนฺติ  ปิเณนฺติ
มิตฺตามจฺเจ    สุเขนฺติ   ปิเณนฺติ   สมณพฺราหฺมเณสุ   อุทฺธคฺคิกํ   ทกฺขิณํ
ปติฏฺฐเปนฺติ   โสวคฺคิกํ  สุขวิปากํ  สคฺคสํวตฺตนิกํ  สกฺกา  นุ  โข  ภนฺเต
เอวเมว   ทิฏฺเฐ   ว   ธมฺเม   สนฺทิฏฺฐิกํ  สามญฺญผลํ  ปญฺญเปตุนฺติ  ฯ
อภิชานาสิ   โน   ตฺวํ   มหาราช   อิมํ  ปณฺหํ  อญฺเญปิ  สมณพฺราหฺมเณ
#๑ สี. ปนาเมตฺวา ฯ ยุ. ปณาเมตฺวา ฯ ๒ สี. กญฺจิเทว เทสํ ฯ
#เลสมตฺตนฺติ ปาโฐ น ทิสฺสติ ฯ ๓ สี. ธนุคฺคาหา ฯ ๔ สี. ปิณฺฑทาวิกา ฯ
#๕ สี. นหาปิกา ฯ ๖ สี. ปีเนนฺติ ฯ อ. ปีเณนฺติ ฯ
