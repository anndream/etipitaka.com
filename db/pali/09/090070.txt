ปุริสปรกฺกโม   สพฺเพ   สตฺตา   สพฺเพ   ปาณา   สพฺเพ  ภูตา  สพฺเพ
ชีวา   อวสา   อพลา   อวิริยา  นิยติสงฺคติภาวปริณตา  ฉเสฺววาภิชาตีสุ
สุขญฺจ   ทุกฺขญฺจ   ปฏิสํเวเทนฺติ   จุทฺทส   โข  ปนิมานิ  มหาราช  ๑
โยนิปมุขสตสหสฺสานิ  สฏฺฐี  จ  ๒  สตานิ  ฉ  สตานิ  ปญฺจ  จ กมฺมุโน
สตานิ  ปญฺจ  จ  กมฺมานิ  ตีณิ  จ  กมฺมานิ  กมฺเม  จ  อุปฑฺฒกมฺเม ๓
จ   ทฺวฏฺฐิปฏิปทา   ทฺวฏฺฐนฺตรกปฺปา   ๔  ฉฬาภิชาติโย  อฏฺฐปุริสภูมิโย
เอกูนปญฺญาส   อาชีวกสเต   เอกูนปญฺญาส  ปริพฺพาชกสเต  เอกูนปญฺญาส
นาควาสสเต  ๕  วีเส  อินฺทฺริยสเต  ตึเส  นิรยสเต  ฉตฺตึสรโชธาตุโย
สตฺตสญฺญีคพฺภา            สตฺตอสญฺญีคพฺภา           สตฺตนิคณฺฐิคพฺภา
สตฺตเทวา   สตฺตมนุสฺสา   ๖   สตฺตปิสาจา  ๗  สตฺตสรา  สตฺตปวุฏา
สตฺตปปาตา       สตฺตปปาตสตานิ      สตฺตสุปินา      สตฺตสุปินสตานิ
จุลฺลาสีติมหากปฺปิโน   ๘   สตสหสฺสานิ   ยานิ  พาเล  จ  ปณฺฑิเต  จ
สนฺธาวิตฺวา   สํสริตฺวา   ทุกฺขสฺสนฺตํ   กริสฺสนฺติ   ตตฺถ   นตฺถิ  อิมินาหํ
สีเลน   วา   วตฺเตน   วา  ตเปน  วา  พฺรหฺมจริเยน  วา  อปริปกฺกํ
วา    กมฺมํ   ปริปาเจสฺสามิ   ปริปกฺกํ   วา   กมฺมํ   ผุสฺสา   ผุสฺสา
พฺยนฺติกริสฺสามีติ   ๙   เหวํ   นตฺถิ   โทณมิเต  สุขทุกฺเข  ปริยนฺตกเต
#๑ สี. มหาราชาติ ปาโฐ น ทิสฺสติ ฯ ๒ สี. สฏฺฐิญฺจ ฯ ๓ สี. อฑฺฒกมฺเม
#จ ฯ ๔ สี. วฏฺฐิปฏิปทา วฏฺฐนฺตรกปฺปา ฯ ๕ สี. นาคาวสสเต ฯ
#ยุ. นาคาวาสสเต ฯ ๖ สี. มานุสา ฯ ๗ สี. เปสาจา ฯ
#๘ สี. มหากปฺปุโน ฯ ๙ สี. ผุสฺส ผุสฺส พฺยนฺติกริสฺสามีติ ฯ
