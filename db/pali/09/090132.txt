สมฺปทาย  สาจริยโกติ     ฯ     ตํ    กึ    มญฺญสิ    อมฺพฏฺฐ    อปินุ    ตฺวํ
อิมํเยว   อนุตฺตรํ   วิชฺชาจรณสมฺปทํ   อนภิสมฺภูณมาโน   ขาริวิวิธมาทาย
อรญฺญวนมชฺโฌคาหสิ    สาจริยโก    ปวตฺตผลโภชนา   ภวิสฺสามาติ   ฯ
โน   หิทํ   โภ   โคตม   ฯ   ตํ   กึ   มญฺญสิ   อมฺพฏฺฐ  อปินุ  ตฺวํ
อิมญฺเจว  อนุตฺตรํ  วิชฺชาจรณสมฺปทํ  อนภิสมฺภูณมาโน  ปวตฺตผล-
โภชนตฺตญฺจ  อนภิสมฺภูณมาโน      กุทฺทาลปิฏกํ      อาทาย     อรญฺญวน-
มชฺโฌคาหสิ  สาจริยโก   กณฺฑมูลผลโภชนา   ภวิสฺสามาติ ฯ   โน  หิทํ
โภ   โคตม   ฯ   ตํ   กึ   มญฺญสิ   อมฺพฏฺฐ   อปินุ   ตฺวํ  อิมญฺเจว
อนุตฺตรํ     วิชฺชาจรณสมฺปทํ     อนภิสมฺภูณมาโน    ปวตฺตผลโภชนตฺตญฺจ
อนภิสมฺภูณมาโน    กณฺฑมูลผลโภชนตฺตญฺจ   อนภิสมฺภูณมาโน   คามสามนฺตํH
วา    นิคมสามนฺตํ    วา    อคฺยาคารํ   กริตฺวา   อคฺคึ   ปริจรนฺโต
อจฺฉสิ  สาจริยโกติ  ฯ  โน  หิทํ  โภ  โคตม  ฯ  ตํ  กึ มญฺญสิ อมฺพฏฺฐ
อปินุ    ตฺวํ    อิมญฺเจว   อนุตฺตรํ   วิชฺชาจรณสมฺปทํ   อนภิสมฺภูณมาโน
ปวตฺตผลโภชนตฺตญฺจ        อนภิสมฺภูณมาโน       กณฺฑมูลผลโภชนตฺตญฺจ
อนภิสมฺภูณมาโน     อคฺคิปริจริยญฺจ    อนภิสมฺภูณมาโน    จาตุมฺมหาปเถ
จตุทฺวารํ   อคารํ   กริตฺวา   อจฺฉสิ   สาจริยโก   โย   อิมาหิ  จตูหิ
ทิสาหิ   อาคมิสฺสติ   สมโณ   วา   พฺราหฺมโณ   วา   ตมหํ  ยถาสตฺติ
ยถาพลํ  ปฏิปูชิสฺสามีติ  ฯ  โน  หิทํ  โภ  โคตม  ฯ  อิติ  โข  อมฺพฏฺฐ
อิมาย   เจว   ตฺวํ  อนุตฺตราย  วิชฺชาจรณสมฺปทาย  ปริหีโน  สาจริยโก
เย   หิ   เกจิเม  อนุตฺตราย  วิชฺชาจรณสมฺปทาย  จตฺตาริ  อปายมุขานิ
