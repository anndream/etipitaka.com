น   ชานาม   ยตฺถิเม   ฯเปฯ  วาโยธาตูติ  อตฺถิ  โข  ภิกฺขุ  พฺรหฺมา
มหาพฺรหฺมา    อภิภู    อนภิภูโต    อญฺญทตฺถุทโส    วสวตฺติ   อิสฺสโร
กตฺตา   นิมฺมิตา   เสฏฺโฐ   สชฺชิตา   วสี   ปิตา  ภูตภพฺยานํ  อเมฺหหิ
อภิกฺกนฺตตโร   จ   ปณีตตโร   จ   โส  โข  เอวํ  ชาเนยฺย  ยตฺถิเม
จตฺตาโร    มหาภูตา    อปริเสสา    นิรุชฺฌนฺติ   เสยฺยถีทํ   ปฐวีธาตุ
อาโปธาตุ   เตโชธาตุ   วาโยธาตูติ   ฯ  กหํ  ปนาวุโส  เอตรหิ  โส
มหาพฺรหฺมาติ   ฯ   มยํปิ   โข  ภิกฺขุ  น  ชานาม  ยตฺถ  วา  พฺรหฺมา
เยน   วา   พฺรหฺมา   อปิจ   ภิกฺขุ  ยถา  นิมิตฺตา  ทิสฺสนฺติ  อาโลโก
สญฺชายติ    โอภาโส    ปาตุภวติ    พฺรหฺมา   ปาตุภวิสฺสติ   พฺรหฺมุโน
เหตํ   ปุพฺพนิมิตฺตํ   ปาตุภาวาย   ยทิทํ   อาโลโก  สญฺชายติ  โอภาโส
ปาตุภวตีติ ฯ อถโข โส เกวฏฺฏ มหาพฺรหฺมา นจิรสฺเสว ปาตุรโหสิ ฯ
     [๓๔๖]  อถโข  โส  เกวฏฺฏ  ภิกฺขุ  เยน มหาพฺรหฺมา เตนุปสงฺกมิ
อุปสงฺกมิตฺวา   ตํ   มหาพฺรหฺมานํ   เอตทโวจ   กตฺถ  นุ  โข  อาวุโส
อิเม   จตฺตาโร   มหาภูตา   อปริเสสา  นิรุชฺฌนฺติ  เสยฺยถีทํ  ปฐวีธาตุ
อาโปธาตุ   เตโชธาตุ   วาโยธาตูติ   ฯ   เอวํ  วุตฺเต  เกวฏฺฏ  โส
มหาพฺรหฺมา   ตํ  ภิกฺขุํ  เอตทโวจ  อหมสฺมิ  ภิกฺขุ  พฺรหฺมา  มหาพฺรหฺมา
อภิภู   อนภิภูโต   อญฺญทตฺถุทโส   วสวตฺติ   อิสฺสโร   กตฺตา   นิมฺมิตา
เสฏฺโฐ  สชฺชิตา  วสี  ปิตา  ภูตภพฺยานนฺติ  ฯ  ทุติยมฺปิ  โข เกวฏฺฏ โส
ภิกฺขุ   ตํ   มหาพฺรหฺมานํ   เอตทโวจ  น  โข  อหํ  ตํ  อาวุโส  เอวํ
ปุจฺฉามิ   ตฺวมสิ   พฺรหฺมา   มหาพฺรหฺมา  อภิภู  อนภิภูโต  อญฺญทตฺถุทโส
