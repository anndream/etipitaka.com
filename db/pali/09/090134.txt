โส    อสฺส    ราชา   วา   ราชมหามตฺโต   วาติ   ฯ   โน   หิทํ
โภ   โคตม   ฯ   เอวเมว   โข   ตฺวํ   อมฺพฏฺฐ  เย  เตปิ  อเหสุํ
พฺราหฺมณานํ   ปุพฺพกา   อิสโย   มนฺตานํ  กตฺตาโร  มนฺตานํ  ปวตฺตาโร
เยสมิทํ    เอตรหิ    พฺราหฺมณา    โปราณํ    มนฺตปทํ   คีตํ   ปวุตฺตํ
สมิหิตํ   ตทนุคายนฺติ   ตทนุภาสนฺติ   ภาสิตมนุภาสนฺติ   วาจิตมนุวาเจนฺติ
เสยฺยถีทํ    อฏฺฐโก    วามโก    วามเทโว   เวสฺสามิตฺโต   ยมตคฺคี
องฺคีรโส    ภารทฺวาโช   วาเสฏฺโฐ   กสฺสโป   ภคุ   ตฺยาหํ   มนฺเต
อธิยามิ    สาจริยโก   ตาวตา   ตฺวํ   ภวิสฺสสิ   อิสิ   วา   อิสิตาย
วา   ปฏิปนฺโนติ   เนตํ   ฐานํ   วิชฺชติ   ฯ   ตํ  กึ  มญฺญสิ  อมฺพฏฺฐ
กินฺติ   เต   สุตํ   พฺราหฺมณานํ   วุฑฺฒานํ  มหลฺลกานํ  อาจริยปาจริยานํ
ภาสมานานํ    เย    เต    อเหสุํ    พฺราหฺมณานํ   ปุพฺพกา   อิสโย
มนฺตานํ   กตฺตาโร   มนฺตานํ   ปวตฺตาโร  เยสมิทํ  เอตรหิ  พฺราหฺมณา
โปราณมนฺตปทํ    คีตํ    ปวุตฺตํ    สมิหิตํ    ตทนุคายนฺติ   ตทนุภาสนฺติ
ภาสิตมนุภาสนฺติ    วาจิตมนุวาเจนฺติ    เสยฺยถีทํ    อฏฺฐโก    วามโก
วามเทโว   เวสฺสามิตฺโต   ยมตคฺคี   องฺคีรโส  ภารทฺวาโช  วาเสฏฺโฐ
กสฺสโป   ภคุ   เอวํ   สุ   เต   สุนฺหาตา   สุวิลิตฺตา  กปฺปิตเกสมสฺสู
อามุตฺตมาลาภรณา    โอทาตวตฺถวสนา   ปญฺจหิ   กามคุเณหิ   สมปฺปิตา
สมงฺคิภูตา   ปริจาเรนฺติ  เสยฺยถาปิ  ตฺวํ  เอตรหิ  สาจริยโกติ  ฯ  โน
หิทํ   โภ   โคตม   ฯเปฯ  เอวํ  สุ  เต  สาลีนํ  โอทนํ  วิจิตฺตกาฬกํ
อเนกสูปํ    อเนกพฺยญฺชนํ    ปริภุญฺชนฺติ    เสยฺยถาปิ    ตฺวํ   เอตรหิ
