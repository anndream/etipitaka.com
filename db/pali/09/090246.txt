คจฺฉติ   โอฬาริโก   อตฺตปฏิลาโภเตฺวว  ตสฺมึ  สมเย  สํขฺยํ  คจฺฉติ  ฯ
ยสฺมึ   จิตฺต   สมเย   มโนมโย   อตฺตปฏิลาโภ   โหติ   เนว   ตสฺมึ
สมเย   โอฬาริโก   อตฺตปฏิลาโภติ   สํขฺยํ   คจฺฉติ   น   จ   อรูโป
อตฺตปฏิลาโภติ    สํขฺยํ   คจฺฉติ   มโนมโย   อตฺตปฏิลาโภเตฺวว   ตสฺมึb
สมเย  สํขฺยํ  คจฺฉติ  ฯ  ยสฺมึ  จิตฺต  สมเย  อรูโป  อตฺตปฏิลาโภ โหติ
เนว   ตสฺมึ   สมเย   โอฬาริโก  อตฺตปฏิลาโภติ  สํขฺยํ  คจฺฉติ  น  จ
มโนมโย   อตฺตปฏิลาโภติ   สํขฺยํ   คจฺฉติ   อรูโป   อตฺตปฏิลาโภเตฺวว
ตสฺมึ สมเย สํขฺยํ คจฺฉติ ฯ
     [๓๑๐]  สเจ  ตํ  จิตฺต  เอวํ  ปุจฺเฉยฺยุํ  อโหสิ  ตฺวํ อตีตมทฺธานํ
น   ตฺวํ  น  อโหสิ  ภวิสฺสสิ  ตฺวํ  อนาคตมทฺธานํ  น  ตฺวํ  น  ภวิสฺสสิ
อตฺถิ   ตฺวํ   เอตรหิ   น   ตฺวํ   นตฺถีติ  ฯ  เอวํ  ปุฏฺโฐ  ตฺวํ  จิตฺต
กินฺติ   พฺยากเรยฺยาสีติ   ฯ   สเจ  มํ  ภนฺเต  เอวํ  ปุจฺเฉยฺยุํ  อโหสิ
ตฺวํ   อตีตมทฺธานํ   น   ตฺวํ   น  อโหสิ  ภวิสฺสสิ  ตฺวํ  อนาคตมทฺธานํ
น   ตฺวํ   น   ภวิสฺสสิ  อตฺถิ  ตฺวํ  เอตรหิ  น  ตฺวํ  นตฺถีติ  ฯ  เอวํ
ปุฏฺโฐ   อหํ   ภนฺเต   เอวํ  พฺยากเรยฺยํ  อโหสาหํ  อตีตมทฺธานํ  นาหํ
น   อโหสึ   ภวิสฺสามหํ   อนาคตมทฺธานํ   นาหํ  น  ภวิสฺสามิ  อตฺถาหํ
เอตรหิ นาหํ นตฺถีติ ฯ เอวํ ปุฏฺโฐ อหํ ภนฺเต เอวํ พฺยากเรยฺยนฺติ ฯ
     [๓๑๑]  สเจ  ปน  ตํ  จิตฺต  เอวํ ปุจฺเฉยฺยุํ โย เต อโหสิ อตีโต
อตฺตปฏิลาโภ   โสเยว   เต   อตฺตปฏิลาโภ   สจฺโจ  โมโฆ  อนาคโต
โมโฆ    ปจฺจุปฺปนฺโน   โย   เต   ภวิสฺสติ   อนาคโต   อตฺตปฏิลาโภ
