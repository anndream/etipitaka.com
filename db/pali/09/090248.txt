อตฺตปฏิลาโภ   โหติ   ฯเปฯ  ยสฺมึ  จิตฺต  สมเย  อรูโป  อตฺตปฏิลาโภ
โหติ   เนว  ตสฺมึ  สมเย  โอฬาริโก  อตฺตปฏิลาโภติ  สํขฺยํ  คจฺฉติ  น
มโนมโย   อตฺตปฏิลาโภติ   สํขฺยํ   คจฺฉติ   อรูโป   อตฺตปฏิลาโภเตฺวว
ตสฺมึ   สมเย   สํขฺยํ  คจฺฉติ  ฯ  เสยฺยถาปิ  จิตฺต  ควา  ขีรํ  ขีรมฺหา
ทธิ   ทธิมฺหา   นวนีตํ   นวนีตมฺหา   สปฺปิ   สปฺปิมฺหา   สปฺปิมณฺโฑ  ฯ
ยสฺมึ   สมเย   ขีรํ  โหติ  เนว  ตสฺมึ  สมเย  ทธีติ  สํขฺยํ  คจฺฉติ  น
จ   นวนีตนฺติ   สํขฺยํ   คจฺฉติ   น   จ   สปฺปีติ  สํขฺยํ  คจฺฉติ  น  จ
สปฺปิมณฺโฑติ   สํขฺยํ   คจฺฉติ   ขีรํเตฺวว  ตสฺมึ  สมเย  สํขฺยํ  คจฺฉติ  ฯ
ยสฺมึ   สมเย   ทธิ   โหติ   ฯ   นวนีตํ   โหติ   ฯ  สปฺปิ  โหติ  ฯ
สปฺปิมณฺโฑ   โหติ   เนว   ตสฺมึ   สมเย   ขีรนฺติ   สํขฺยํ   คจฺฉติ  น
ทธีติ   สํขฺยํ   คจฺฉติ   น   นวนีตนฺติ   สํขฺยํ  คจฺฉติ  น  สปฺปีติ  สํขฺยํ
คจฺฉติ   สปฺปิมณฺโฑเตฺวว   ตสฺมึ   สมเย   สํขฺยํ   คจฺฉติ  ฯ  เอวเมว
โข   จิตฺต   ยสฺมึ   สมเย   โอฬาริโก   อตฺตปฏิลาโภ   โหติ   เนว
ตสฺมึ   สมเย   มโนมโย   อตฺตปฏิลาโภติ   สํขฺยํ   คจฺฉติ   น  อรูโป
อตฺตปฏิลาโภติ   สํขฺยํ   คจฺฉติ   โอฬาริโก   อตฺตปฏิลาโภเตฺวว   ตสฺมึ
สมเย   สํขฺยํ   คจฺฉติ  ฯ  ยสฺมึ  สมเย  จิตฺต  มโนมโย  อตฺตปฏิลาโภ
โหติ  ฯเปฯ  อรูโป  อตฺตปฏิลาโภ  โหติ  เนว  ตสฺมึ  สมเย โอฬาริโก
อตฺตปฏิลาโภติ    สํขฺยํ    คจฺฉติ   น   จ   มโนมโย   อตฺตปฏิลาโภติ
สํขฺยํ    คจฺฉติ    อรูโป    อตฺตปฏิลาโภเตฺวว   ตสฺมึ   สมเย   สํขฺยํ
คจฺฉติ   ฯ   อิมา  โข  จิตฺต  โลกสมญฺญา  โลกนิรุตฺติโย  โลกโวหารา
