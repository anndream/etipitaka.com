ปกาเสติ สาธุ โข ปน ตถารูปานํ อรหตํ ทสฺสนํ โหตีติ ฯ
     [๑๔๓]   เตน   โข   ปน  สมเยน  พฺราหฺมณสฺส  โปกฺขรสาติสฺส
อมฺพฏฺโฐ   นาม   มาณโว   อนฺเตวาสี   โหติ   อชฺฌายโก   มนฺตธโร
ติณฺณํ  เวทานํ  ปารคู  สนิฆณฺฑุเกตุภานํ  สากฺขรปฺปเภทานํ อิติหาสปญฺจมานํ
ปทโก เวยฺยากรโณ โลกายตมหาปุริสลกฺขเณสุ
อนวโย   อนุญฺญาตปฏิญฺญาโต   สเก   อาจริยเก   เตวิชฺชเก  ปาวจเน
ยมหํ   ชานามิ  ตํ  ตฺวํ  ชานาสิ  ยํ  ตฺวํ  ชานาสิ  ตมหํ  ชานามีติ  ฯ
อถโข   พฺราหฺมโณ   โปกฺขรสาติ   อมฺพฏฺฐํ   มาณวํ   อามนฺเตสิ   อยํ
ตาต    อมฺพฏฺฐ   สมโณ   โคตโม   สกฺยปุตฺโต   สกฺยกุลา   ปพฺพชิโต
โกสเลสุ    จาริกญฺจรมาโน   มหตา   ภิกฺขุสํเฆน   สทฺธึ   ปญฺจมตฺเตหิ
ภิกฺขุสเตหิ  อิจฺฉานงฺคลํ อนุปฺปตฺโต อิจฺฉานงฺคเล วิหรติ อิจฺฉานงฺคลวนสณฺเฑ
ตํ     โข     ปน    ภวนฺตํ    โคตมํ    เอวํกลฺยาโณ    กิตฺติสทฺโท
อพฺภุคฺคโต   อิติปิ  โส  ภควา  อรหํ  สมฺมาสมฺพุทฺโธ  วิชฺชาจรณสมฺปนฺโน
สุคโต    โลกวิทู    อนุตฺตโร   ปุริสทมฺมสารถิ   สตฺถา   เทวมนุสฺสานํ
พุทฺโธ    ภควาติ    โส   อิมํ   โลกํ   สเทวกํ   สมารกํ   สพฺรหฺมกํ
สสฺสมณพฺราหฺมณึ    ปชํ    สเทวมนุสฺสํ    สยํ    อภิญฺญา    สจฺฉิกตฺวา
ปเวเทติ  โส  ธมฺมํ  เทเสติ  อาทิกลฺยาณํ มชฺเฌกลฺยาณํ ปริโยสานกลฺยาณํ
สาตฺถํ      สพฺยญฺชนํ      เกวลปริปุณฺณํ      ปริสุทฺธํ      พฺรหฺมจริยํ
ปกาเสติ   สาธุ   โข   ปน   ตถารูปานํ  อรหตํ  ทสฺสนํ  โหตีติ  เอหิ
ตฺวํ   ตาต   อมฺพฏฺฐ   มาณว   เยน   สมโณ   โคตโม   เตนุปสงฺกม
