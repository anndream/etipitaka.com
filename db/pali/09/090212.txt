สนฺถติโก  เวกฏิโกปิ  โหติ  วิกฏโภชนานุโยคมนุยุตฺโต   อาปานโกปิ
โหติ    อาปานกมนุยุตฺโต   สายํ   ตติยกํปิ   อุทโกโรหนานุโยคมนุยุตฺโต
วิหรตีติ ฯ
     [๒๖๗]  อเจลโก  เจปิ  กสฺสป  โหติ  มุตฺตาจาโร หตฺถาวเลขโน
ฯเปฯ    อิติ   เอวรูปํ   อทฺธมาสิกํปิ   ปริยายภตฺตโภชนานุโยคมนุยุตฺโต
วิหรติ    ฯ    ตสฺส   วายํ   สีลสมฺปทา   จิตฺตสมฺปทา   ปญฺญาสมฺปทา
อภาวิตา   โหติ   อสจฺฉิกตา   ฯ   อถโข  โส  อารกา  จ  สามญฺญา
อารกา  จ  พฺรหฺมญฺญา  ฯ  ยโต  โข  กสฺสป  ภิกฺขุ  อเวรํ  อพฺยาปชฺฌํ
เมตฺตจิตฺตํ  ภาเวติ  อาสวานญฺจ  ขยา  อนาสวญฺเจโตวิมุตฺตึ  ปญฺญาวิมุตฺตึ
ทิฏฺเฐ     ว    ธมฺเม    สยํ    อภิญฺญา    สจฺฉิกตฺวา    อุปสมฺปชฺช
วิหรติ   ฯ   อยํ   วุจฺจติ   กสฺสป   ภิกฺขุ   สมโณ   อิติปิ  พฺราหฺมโณ
อิติปิ   ฯ   สากภกฺโข   เจปิ   กสฺสป   โหติ   สามากภกฺโข   ฯเปฯ
วนมูลผลาหาโร   ยาเปติ   ปวตฺตผลโภชี   ฯ   ตสฺส  วายํ  สีลสมฺปทา
จิตฺตสมฺปทา   ปญฺญาสมฺปทา   อภาวิตา   โหติ   อสจฺฉิกตา   ฯ  อถโข
โส   อารกา   จ   สามญฺญา   อารกา  จ  พฺรหฺมญฺญา  ฯ  ยโต  โข
กสฺสป   ภิกฺขุ   อเวรํ   อพฺยาปชฺฌํ   เมตฺตจิตฺตํ   ภาเวติ  อาสวานญฺจ
ขยา    อนาสวญฺเจโตวิมุตฺตึ   ปญฺญาวิมุตฺตึ   ทิฏฺเฐ   ว   ธมฺเม   สยํ
อภิญฺญา   สจฺฉิกตฺวา   อุปสมฺปชฺช   วิหรติ   ฯ   อยํ   วุจฺจติ   กสฺสป
ภิกฺขุ   สมโณ   อิติปิ   พฺราหฺมโณ   อิติปิ   ฯ   สาณานิ  เจปิ  กสฺสป
ธาเรติ    มสาณานิปิ   ธาเรติ  ฯเปฯ    สายํ   ตติยกํปิ    อุทโก-
