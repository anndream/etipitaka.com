ภวตํ       ธมฺมา       กุสลา      กุสลสํขาตา      อนวชฺชสํขาตา
เสวิตพฺพา     เสวิตพฺพสํขาตา    อลมริยา    อลมริยสํขาตา    สุกฺกา
สุกฺกสํขาตา   โก   อิเม   ธมฺเม  อนวเสสํ  โภนฺโต  สมาทาย  วตฺตติ
สมโณ   โคตโม   ปเร  วา  ปน  โภนฺโต  คณาจริยาติ  ฯ  ฐานํ  โข
ปเนตํ    กสฺสป    วิชฺชติ   ยํ   วิญฺญู   สมนุยุญฺชนฺตา   สมนุคฺคาหนฺตา
สมนุภาสนฺตา   เอวํ   วเทยฺยุํ   เย   อิเมสํ   ภวตํ   ธมฺมา   กุสลา
กุสลสํขาตา    อนวชฺชา   อนวชฺชสํขาตา   เสวิตพฺพา   เสวิตพฺพสํขาตา
อลมริยา    อลมริยสํขาตา    สุกฺกา    สุกฺกสํขาตา   สมโณ   โคตโม
อิเม   ธมฺเม  อนวเสสํ  สมาทาย  วตฺตติ  ยํ  วา  ปน  โภนฺโต  ปเร
คณาจริยาติ   ฯ   อิติห   กสฺสป   วิญฺญู   สมนุยุญฺชนฺตา  สมนุคฺคาหนฺตา
สมนุภาสนฺตา อเมฺห ว ตตฺถ เยภุยฺเยน ปสํเสยฺยุํ ฯ
     [๒๖๔]   อปรํปิ   โน   กสฺสป  วิญฺญู  สมนุยุญฺชนฺตํ  สมนุคฺคาหนฺตํ
สมนุภาสนฺตํ   สตฺถารา   วา   สตฺถารํ   สํเฆน  วา  สํฆํ  เย  อิเมสํ
ภวตํ    ธมฺมา    กุสลา    กุสลสํขาตา    สาวชฺชา    สาวชฺชสํขาตา
อเสวิตพฺพา    อเสวิตพฺพสํขาตา   นอลมริยา   นอลมริยสํขาตา   กณฺหา
กณฺหสํขาตา  โก  อิเม  ธมฺเม  อนวเสสํ  ปหาย  วตฺตติ โคตมสาวกสํโฆ
วา     ปเร     วา    ปน    โภนฺโต    คณาจริยสาวกสํฆาติ    ฯ
ฐานํ    โข    ปเนตํ    กสฺสป    วิชฺชติ   ยํ   วิญฺญู   สมนุยุญฺชนฺตา
สมนุคฺคาหนฺตา    สมนุภาสนฺตา   เอวํ   วเทยฺยุํ   เย   อิเมสํ   ภวตํ
ธมฺมา   อกุสลา   อกุสลสํขาตา   สาวชฺชา  สาวชฺชสํขาตา  อเสวิตพฺพา
