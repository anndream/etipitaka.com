ปุถุชฺชโน    ตถาคตสฺส    วณฺณํ   วทมาโน   วเทยฺย   ฯ   กตมญฺเจตํ
ภิกฺขเว   อปฺปมตฺตกํ   โอรมตฺตกํ  สีลมตฺตกํ  เยน  ปุถุชฺชโน  ตถาคตสฺส
วณฺณํ วทมาโน วเทยฺย ฯ
     [๓]    ปาณาติปาตํ   ปหาย   ปาณาติปาตา   ปฏิวิรโต   สมโณ
โคตโม   นิหิตทณฺโฑ  นิหิตสตฺโถ  ลชฺชี  ทยาปนฺโน  สพฺพปาณภูตหิตานุกมฺปี
วิหรตีติ    ฯ    อิติ    วา    หิ    ภิกฺขเว   ปุถุชฺชโน   ตถาคตสฺส
วณฺณํ    วทมาโน   วเทยฺย   ฯ   อทินฺนาทานํ   ปหาย   อทินฺนาทานา
ปฏิวิรโต   สมโณ  โคตโม  ทินฺนาทายี  ทินฺนปาฏิกํขี  อเถเนน  สุจิภูเตน
อตฺตนา  วิหรตีติ  ฯ  อิติ  วา  หิ  ภิกฺขเว  ปุถุชฺชโน  ตถาคตสฺส  วณฺณํ
วทมาโน    วเทยฺย    ฯ   อพฺรหฺมจริยํ   ปหาย   พฺรหฺมจารี   สมโณ
โคตโม   อาราจารี   วิรโต   เมถุนา   คามธมฺมาติ  ฯ  อิติ  วา  หิ
ภิกฺขเว ปุถุชฺชโน ตถาคตสฺส วณฺณํ วทมาโน วเทยฺย ฯ
     [๔]   มุสาวาทํ   ปหาย   มุสาวาทา  ปฏิวิรโต  สมโณ  โคตโม
สจฺจวาที  สจฺจสนฺโธ  เฐโต  ๑  ปจฺจยิโก  อวิสํวาทโก  โลกสฺสาติ  ฯ
อิติ    วา    หิ   ภิกฺขเว   ปุถุชฺชโน   ตถาคตสฺส   วณฺณํ   วทมาโน
วเทยฺย   ฯ   ปิสุณํ   วาจํ  ปหาย  ปิสุณาย  วาจาย  ปฏิวิรโต  สมโณ
โคตโม   อิโต   สุตฺวา   น  อมุตฺร  อกฺขาตา  อิเมสํ  เภทาย  อมุตฺร
วา   สุตฺวา   น   อิเมสํ   อกฺขาตา  อมูสํ  เภทาย  ฯ  อิติ  ภินฺนานํ
วา   สนฺธาตา   สหิตานํ   วา   อนุปฺปทาตา  สมคฺคาราโม  สมคฺครโต
#๑ สี. เถโต ฯ
