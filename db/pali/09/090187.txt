โข  พฺราหฺมณ  ยญฺโญ  อิมาย  จ  ติวิธาย ยญฺญสมฺปทาย โสฬสปริกฺขาราย
อิมินา     จ     นิจฺจทาเนน     อนุกูลยญฺเญน     อปฺปตฺถตโร    จ
อปฺปสมารมฺภตโร จ มหปฺผลตโร จ มหานิสํสตโร จาติ ฯ
     [๒๓๓]   อตฺถิ   ปน   โภ   โคตม   อญฺโญ  ยญฺโญ  อิมาย  จ
ติวิธาย    ฯเปฯ   มหานิสํสตโร   จาติ   ฯ   อตฺถิ   โข   พฺราหฺมณ
อญฺโญ    ยญฺโญ   ฯเปฯ   กตโม   ปน   โส   โภ   โคตม   อญฺโญ
ยญฺโญ    ฯเปฯ    โย   โข   พฺราหฺมณ   ปสนฺนจิตฺโต   พุทฺธํ   สรณํ
คจฺฉติ   ธมฺมํ   สรณํ   คจฺฉติ   สํฆํ  สรณํ  คจฺฉติ  อยํ  โข  พฺราหฺมณ
ยญฺโญ   อิมาย   จ   ติวิธาย   ยญฺญสมฺปทาย  โสฬสปริกฺขาราย  อิมินา
จ   นิจฺจทาเนน   อนุกูลยญฺเญน   อิมินา  จ  วิหารทาเนน  อปฺปตฺถตโร
จ อปฺปสมารมฺภตโร จ มหปฺผลตโร จ มหานิสํสตโร จาติ ฯ
     [๒๓๔]   อตฺถิ   ปน   โภ   โคตม   อญฺโญ  ยญฺโญ  อิมาย  จ
ติวิธาย    ยญฺญสมฺปทาย   โสฬสปริกฺขาราย   อิมินา   จ   นิจฺจทาเนน
อนุกูลยญฺเญน    ฯเปฯ    อปฺปตฺถตโร    จ    อปฺปสมารมฺภตโร    จ
มหปฺผลตโร    จ   มหานิสํสตโร   จาติ   ฯ   อตฺถิ   โข   พฺราหฺมณ
อญฺโญ   ยญฺโญ   อิมาย   จ   ติวิธาย   ฯเปฯ  กตโม  ปน  โส  โภ
โคตม    อญฺโญ   ยญฺโญ   อิมาย   จ   ติวิธาย   ฯเปฯ   โย   โข
พฺราหฺมณ   ปสนฺนจิตฺโต   สิกฺขาปทานิ   สมาทิยติ  ปาณาติปาตา  เวรมณี
อทินฺนาทานา    เวรมณี   กาเมสุ   มิจฺฉาจารา   เวรมณี   มุสาวาทา
เวรมณี    สุราเมรยมชฺชปมาทฏฺฐานา   เวรมณี   อยํ   โข   พฺราหฺมณ
