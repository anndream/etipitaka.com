วิหรนฺติ   ฯ   เสยฺยถีทํ   ฯ   อนฺนสนฺนิธิ   ๑  ปานสนฺนิธิ  วตฺถสนฺนิธิ
ยานสนฺนิธิ   สยนสนฺนิธิ   วิเลปนสนฺนิธิ   คนฺธสนฺนิธิ   อามิสสนฺนิธิ   อิติ
วา    ฯ    อิติ   เอวรูปา   สนฺนิธิการกปริโภคา   ปฏิวิรโต   สมโณ
โคตโมติ   ฯ   อิติ   วา   หิ   ภิกฺขเว   ปุถุชฺชโน  ตถาคตสฺส  วณฺณํ
วทมาโน วเทยฺย ฯ
     [๑๑]  ยถา  วา  ปเนเก  โภนฺโต  สมณพฺราหฺมณา สทฺธาเทยฺยานิ
โภชนานิ   ภุญฺชิตฺวา   เต   เอวรูปํ  วิสูกทสฺสนํ  อนุยุตฺตา  วิหรนฺติ  ฯ
เสยฺยถีทํ   ฯ   นจฺจํ   คีตํ  วาทิตํ  เปกฺขํ  อกฺขานํ  ปาณิสฺสรํ  เวตาฬํ
กุมฺภถูนํ   โสภนครกํ   ๒   จณฺฑาลํ   วํสํ  โธวนํ  หตฺถิยุทฺธํ  อสฺสยุทฺธํ
มหิสยุทฺธํ    อุสภยุทฺธํ   อชยุทฺธํ   เมณฺฑยุทฺธํ   กุกฺกุฏยุทฺธํ   วฏฺฏกยุทฺธํ
ทณฺฑยุทฺธํ     มุฏฺฐิยุทฺธํ    นิพฺพุทฺธํ    อุยฺโยธิกํ    พลคฺคํ    เสนาพฺยูหํ
อนีกทสฺสนํ   อิติ   วา   ฯ   อิติ   เอวรูปา   วิสูกทสฺสนา   ปฏิวิรโต
สมโณ   โคตโมติ   ฯ   อิติ   วา   หิ  ภิกฺขเว  ปุถุชฺชโน  ตถาคตสฺส
วณฺณํ วทมาโน วเทยฺย ฯ
     [๑๒]  ยถา  วา  ปเนเก  โภนฺโต  สมณพฺราหฺมณา สทฺธาเทยฺยานิ
โภชนานิ    ภุญฺชิตฺวา    เต   เอวรูปํ   ชูตปฺปมาทฏฺฐานานุโยคมนุยุตฺตา
วิหรนฺติ   ฯ   เสยฺยถีทํ   ฯ   อฏฺฐปทํ   ทสปทํ   อากาสํ   ปริหารปถํ
สนฺติกํ   ขลิกํ   ๓  ฆฏิกํ  สลากหตฺถํ  อกฺขํ  ปงฺคจีรํ  วงฺกกํ  โมกฺขจิกํ
#๑ อนฺนสนฺนิธินฺติปิ อนฺนสนฺนิธีติปิ ทิสฺสติ ฯ ๒ โสภนนงฺครกนฺติปิ
#โสภณครกนฺติปิ โสภนกรณนฺติปิ โสภณกนฺติปิ ปาฐนฺตรํ ฯ ๓ พลิกํ ฯ
