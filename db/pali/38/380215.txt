รูปายตนํ   น   นิรุชฺฌติ  โน  จ  เตสํ  ตตฺถ  มนายตนํ  น  นิรุชฺฌิสฺสติ
อรูเป  ปรินิพฺพนฺตานํ  อสญฺญสตฺตํ  อุปปชฺชนฺตานํ  เตสํ  ตตฺถ  รูปายตนญฺจ
น   นิรุชฺฌติ   มนายตนญฺจ   น   นิรุชฺฌิสฺสติ  ฯ  ยสฺส  วา  ปน  ยตฺถ
มนายตนํ   น   นิรุชฺฌิสฺสติ  ตสฺส  ตตฺถ  รูปายตนํ  น  นิรุชฺฌตีติ:  ปญฺจ
โวกาเร   ปรินิพฺพนฺตานํ  อสญฺญสตฺตานํ  จวนฺตานํ  เตสํ  ตตฺถ  มนายตนํ
น   นิรุชฺฌิสฺสติ   โน   จ   เตสํ  ตตฺถ  รูปายตนํ  น  นิรุชฺฌติ  อรูเป
ปรินิพฺพนฺตานํ    อสญฺญสตฺตํ   อุปปชฺชนฺตานํ   เตสํ   ตตฺถ   มนายตนญฺจ
น นิรุชฺฌิสฺสติ รูปายตนญฺจ น นิรุชฺฌติ ฯ
	[๖๕๑]  ยสฺส  ยตฺถ  รูปายตนํ  น  นิรุชฺฌติ  ตสฺส  ตตฺถ ธมฺมายตนํ
น   นิรุชฺฌิสฺสตีติ:   สพฺเพสํ   อุปปชฺชนฺตายนํ  อรูปกานํ  จวนฺตานํ  เตสํ
ตตฺถ  รูปายตนํ  น  นิรุชฺฌติ  โน  จ  เตสํ ตตฺถ ธมฺมายตนํ น นิรุชฺฌิสฺสติ
อรูเป  ปรินิพฺพนฺตานํ  เตสํ  ตตฺถ  รูปายตนญฺจ  น  นิรุชฺฌติ ธมฺมายตนญฺจ
น   นิรุชฺฌิสฺสติ   ฯ   ยสฺส  วา  ปน  ยตฺถ  ธมฺมายตนํ  น  นิรุชฺฌิสฺสติ
ตสฺส   ตตฺถ   รูปายตนํ   น   นิรุชฺฌตีติ:   ปญฺจโวกาเร  ปรินิพฺพนฺตานํ
เตสํ   ตตฺถ  ธมฺมายตนํ  น  นิรุชฺฌิสฺสติ  โน  จ  เตสํ  ตตฺถ  รูปายตนํ
น  นิรุชฺฌติ  อรูเป  ปรินิพฺพนฺตานํ  เตสํ  ตตฺถ ธมฺมายตนญฺจ น นิรุชฺฌิสฺสติ
รูปายตนญฺจ น นิรุชฺฌติ ฯ
	[๖๕๒]  ยสฺส  ยตฺถ  มนายตนํ  น  นิรุชฺฌติ  ตสฺส  ตตฺถ ธมฺมายตนํ
น   นิรุชฺฌิสฺสตีติ:   นิรุชฺฌิสฺสติ   ฯ   ยสฺส  วา  ปน  ยตฺถ  ธมฺมายตนํ
น นิรุชฺฌิสฺสติ ตสฺส ตตฺถ มนายตนํ น นิรุชฺฌตีติ: นิรุชฺฌติ ฯ
