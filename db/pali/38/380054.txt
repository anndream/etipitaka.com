ตสฺส   ตตฺถ   รูปกฺขนฺโธ   นุปฺปชฺชิตฺถาติ:   ปญฺจโวกาเร  ปจฺฉิมภวิกานํ
อสญฺญสตฺตานํ   เตสํ   ตตฺถ  เวทนากฺขนฺโธ  นุปฺปชฺชิสฺสติ  โน  จ  เตสํ
ตตฺถ    รูปกฺขนฺโธ   นุปฺปชฺชิตฺถ   สุทฺธาวาสานํ   อรูเป   ปจฺฉิมภวิกานํ
เตสํ ตตฺถ เวทนากฺขนฺโธ จ นุปฺปชฺชิสฺสติ รูปกฺขนฺโธ จ นุปฺปชฺชิตฺถ ฯ
	[๑๗๐]   ยสฺส   ยตฺถ   เวทนากฺขนฺโธ   นุปฺปชฺชิตฺถ   ตสฺส  ตตฺถ
สญฺญากฺขนฺโธ   นุปฺปชฺชิสฺสตีติ:   อามนฺตา   ฯ   ยสฺส   วา  ปน  ยตฺถ
สญฺญากฺขนฺโธ   นุปฺปชฺชิสฺสติ   ตสฺส  ตตฺถ  เวทนากฺขนฺโธ  นุปฺปชฺชิตฺถาติ:
ปจฺฉิมภวิกานํ   เตสํ   ตตฺถ   สญฺญากฺขนฺโธ  นุปฺปชฺชิสฺสติ  โน  จ  เตสํ
ตตฺถ   เวทนากฺขนฺโธ   นุปฺปชฺชิตฺถ   สุทฺธาวาสานํ   อสญฺญสตฺตานํ  เตสํ
ตตฺถ สญฺญากฺขนฺโธ จ นุปฺปชฺชิสฺสติ เวทนากฺขนฺโธ จ นุปฺปชฺชิตฺถ ฯ
		       อุปฺปาทวารํ นิฏฺฐิตํ ฯ
	[๑๗๑]  ยสฺส  รูปกฺขนฺโธ  นิรุชฺฌติ  ตสฺส  เวทนากฺขนฺโธ นิรุชฺฌตีติ:
อสญฺญสตฺตา   จวนฺตานํ   เตสํ   รูปกฺขนฺโธ   นิรุชฺฌติ   โน   จ  เตสํ
เวทนากฺขนฺโธ   นิรุชฺฌติ   ปญฺจโวการา  จวนฺตานํ  เตสํ  รูปกฺขนฺโธ  จ
นิรุชฺฌติ  เวทนากฺขนฺโธ  จ  นิรุชฺฌติ  ฯ  ยสฺส  วา  ปน  เวทนากฺขนฺโธ
นิรุชฺฌติ  ตสฺส  รูปกฺขนฺโธ  นิรุชฺฌตีติ: อรูปา จวนฺตานํ เตสํ เวทนากฺขนฺโธ
นิรุชฺฌติ    โน    จ    เตสํ    รูปกฺขนฺโธ    นิรุชฺฌติ   ปญฺจโวการา
จวนฺตานํ เตสํ เวทนากฺขนฺโธ จ นิรุชฺฌติ รูปกฺขนฺโธ จ นิรุชฺฌติ ฯ
	[๑๗๒]  ยตฺถ  รูปกฺขนฺโธ  นิรุชฺฌติ  ตตฺถ  เวทนากฺขนฺโธ นิรุชฺฌตีติ:
อสญฺญสตฺเต   ตตฺถ   รูปกฺขนฺโธ  นิรุชฺฌติ  โน  จ  ตตฺถ  เวทนากฺขนฺโธ
