อวิชฺชานุสยํ  นปฺปชหตีติ:  อามนฺตา  ฯ ยโต วา ปน อวิชฺชานุสยํ นปฺปชหติ
ตโต    กามราคานุสยญฺจ   ปฏิฆานุสยญฺจ   มานานุสยญฺจ   ทิฏฺฐานุสยญฺจ
วิจิกิจฺฉานุสยญฺจ ภวราคานุสยญฺจ นปฺปชหตีติ: อามนฺตา ฯ
	 [๑๔๐๙]  โย  ยโต  กามราคานุสยํ  นปฺปชหติ โส ตโต ปฏิฆานุสยํ
นปฺปชหตีติ:      อนาคามิมคฺคสมงฺคี     ทุกฺขาย     เวทนาย     โส
ตโต  กามราคานุสยํ  นปฺปชหติ  โน  จ  โส  ตโต  ปฏิฆานุสยํ นปฺปชหติ
โสว   ปุคฺคโล   รูปธาตุยา   อรูปธาตุยา   อปริยาปนฺเน   โส   ตโต
กามราคานุสยญฺจ   นปฺปชหติ  ปฏิฆานุสยญฺจ  นปฺปชหติ  อนาคามิมคฺคสมงฺคึ
ฐเปตฺวา      อวเสสา     ปุคฺคลา     สพฺพตฺถ     กามราคานุสยญฺจ
นปฺปชหติ   ปฏิฆานุสยญฺจ  นปฺปชหติ  ฯ  โย  วา  ปน  ยโต  ปฏิฆานุสยํ
นปฺปชหติ   โส   ตโต   กามราคานุสยํ  นปฺปชหตีติ:  อนาคามิมคฺคสมงฺคี
กามธาตุยา      ทฺวีสุ     เวทนาสุ     โส     ตโต     ปฏิฆานุสยํ
นปฺปชหติ    โน   จ   โส   ตโต   กามราคานุสยํ   นปฺปชหติ   โสว
ปุคฺคโล  รูปธาตุยา  อรูปธาตุยา  อปริยาปนฺเน  โส  ตโต  ปฏิฆานุสยญฺจ
นปฺปชหติ      กามราคานุสยญฺจ      นปฺปชหติ      อนาคามิมคฺคสมงฺคึ
ฐเปตฺวา    อวเสสา    ปุคฺคลา    สพฺพตฺถ   ปฏิฆานุสยญฺจ   นปฺปชหติ
กามราคานุสยญฺจ     นปฺปชหติ    ฯ    โย    ยโต    กามราคานุสยํ
นปฺปชหติ    โส    ตโต    มานานุสยํ    นปฺปชหตีติ:   อคฺคมคฺคสมงฺคี
กามธาตุยา   ทฺวีสุ   เวทนาสุ   รูปธาตุยา   อรูปธาตุยา   โส   ตโต
กามราคานุสยํ   นปฺปชหติ   โน   จ   โส  ตโต  มานานุสยํ  นปฺปชหติ
