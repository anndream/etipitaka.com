ปฏิฆานุสยญฺจ   นปฺปชหติ   โน  จ  โส  ตโต  กามราคานุสยํ  นปฺปชหติ
โสว   ปุคฺคโล   รูปธาตุยา   อรูปธาตุยา   อปริยาปนฺเน   โส   ตโต
อวิชฺชานุสยญฺจ   นปฺปชหติ   กามราคานุสยญฺจ   ปฏิฆานุสยญฺจ   นปฺปชหติ
ทฺวินฺนํ     มคฺคสมงฺคีนํ    ฐเปตฺวา    อวเสสา    ปุคฺคลา    สพฺพตฺถ
อวิชฺชานุสยญฺจ      นปฺปชหนฺติ      กามราคานุสยญฺจ     ปฏิฆานุสยญฺจ
นปฺปชหนฺติ ฯ
	 [๑๔๑๖]     โย     ยโต    กามราคานุสยญฺจ    ปฏิฆานุสยญฺจ
มานานุสยญฺจ   นปฺปชหติ   โส   ตโต  ทิฏฺฐานุสยํ  ฯเปฯ  วิจิกิจฺฉานุสยํ
นปฺปชหตีติ:    อฏฺฐมโก    กามธาตุยา    ตีสุ   เวทนาสุ   รูปธาตุยา
อรูปธาตุยา      โส     ตโต     กามราคานุสยญฺจ     ปฏิฆานุสยญฺจ
มานานุสยญฺจ   นปฺปชหติ   โน   จ  โส  ตโต  วิจิกิจฺฉานุสยํ  นปฺปชหติ
โสว     ปุคฺคโล    อปริยาปนฺเน    โส    ตโต    กามราคานุสยญฺจ
ปฏิฆานุสยญฺจ    มานานุสยญฺจ    นปฺปชหติ   วิจิกิจฺฉานุสยญฺจ   นปฺปชหติ
ทฺวินฺนํ    มคฺคสมงฺคีนญฺจ    อฏฺฐมกญฺจ   ฐเปตฺวา   อวเสสา   ปุคฺคลา
สพฺพตฺถ    กามราคานุสยญฺจ   ปฏิฆานุสยญฺจ   มานานุสยญฺจ   นปฺปชหนฺติ
วิจิกิจฺฉานุสยญฺจ   นปฺปชหนฺติ   ฯ   โย   วา  ปน  ยโต  วิจิกิจฺฉานุสยํ
นปฺปชหติ   โส   ตโต   กามราคานุสยญฺจ   ปฏิฆานุสยญฺจ  มานานุสยญฺจ
นปฺปชหตีติ:    อนาคามิมคฺคสมงฺคี    ทุกฺขาย    เวทนาย   โส   ตโต
วิจิกิจฺฉานุสยญฺจ  กามราคานุสยญฺจ  มานานุสยญฺจ  นปฺปชหติ  โน  จ  โส
ตโต  ปฏิฆานุสยํ  นปฺปชหติ  โสว  ปุคฺคโล  กามธาตุยา  ทฺวีสุ  เวทนาสุ
