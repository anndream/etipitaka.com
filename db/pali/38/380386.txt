กายสงฺขาโร นุปฺปชฺชตีติ: อามนฺตา ฯ
	 [๑๐๙๖]   ยสฺส   กายสงฺขาโร   นุปฺปชฺชติ   ตสฺส  จิตฺตสงฺขาโร
นุปฺปชฺชิสฺสตีติ:   สพฺเพสํ   จิตฺตสฺส   ภงฺคกฺขเณ  วินา  อสฺสาสปสฺสาเสหิ
จิตฺตสฺส     อุปฺปาทกฺขเณ    นิโรธสมาปนฺนานํ    อสญฺญสตฺตานํ    เตสํ
กายสงฺขาโร   นุปฺปชฺชติ   โน   จ   เตสํ   จิตฺตสงฺขาโร  นุปฺปชฺชิสฺสติ
ปจฺฉิมจิตฺตสมงฺคีนํ   เตสํ   กายสงฺขาโร  จ  นุปฺปชฺชติ  จิตฺตสงฺขาโร  จ
นุปฺปชฺชิสฺสติ   ฯ   ยสฺส   วา   ปน   จิตฺตสงฺขาโร  นุปฺปชฺชิสฺสติ  ตสฺส
กายสงฺขาโร นุปฺปชฺชตีติ: อามนฺตา ฯ
	 [๑๐๙๗]   ยสฺส   วจีสงฺขาโร   นุปฺปชฺชติ   ตสฺส   จิตฺตสงฺขาโร
นุปฺปชฺชิสฺสตีติ:   สพฺเพสํ   จิตฺตสฺส   ภงฺคกฺขเณ   วินา   วิตกฺกวิจาเรหิ
จิตฺตสฺส     อุปฺปาทกฺขเณ    นิโรธสมาปนฺนานํ    อสญฺญสตฺตานํ    เตสํ
วจีสงฺขาโร   นุปฺปชฺชติ   โน   จ   เตสํ   จิตฺตสงฺขาโร   นุปฺปชฺชิสฺสติ
สวิตกฺกสวิจารปจฺฉิมจิตฺตสฺส    ภงฺคกฺขเณ   อวิตกฺกอวิจารปจฺฉิมจิตฺตสมงฺคีนํ
เตสํ  วจีสงฺขาโร  จ  นุปฺปชฺชติ  จิตฺตสงฺขาโร  จ  นุปฺปชฺชิสฺสติ  ฯ ยสฺส
วา   ปน   จิตฺตสงฺขาโร   นุปฺปชฺชิสฺสติ  ตสฺส  วจีสงฺขาโร  นุปฺปชฺชตีติ:
สวิตกฺกสวิจารปจฺฉิมจิตฺตสฺส  อุปฺปาทกฺขเณ  เตสํ  จิตฺตสงฺขาโร นุปฺปชฺชิสฺสติ
โน    จ   เตสํ   วจีสงฺขาโร   นุปฺปชฺชติ   สวิตกฺกสวิจารปจฺฉิมจิตฺตสฺส
ภงฺคกฺขเณ     อวิตกฺกอวิจารปจฺฉิมจิตฺตสมงฺคีนํ     เตสํ    จิตฺตสงฺขาโร
จ นุปฺปชฺชิสฺสติ วจีสงฺขาโร จ นุปฺปชฺชติ ฯ
	 [๑๐๙๘] ยตฺถ กายสงฺขาโร นุปฺปชฺชติ ฯเปฯ
