	[๑๑๓๙]   ยสฺส   ยตฺถ  กายสงฺขาโร  น  นิรุชฺฌิสฺสติ  ตสฺส  ตตฺถ
จิตฺตสงฺขาโร  น  นิรุชฺฌิสฺสตีติ:  กามาวจรานํ  ปจฺฉิมจิตฺตสฺส อุปฺปาทกฺขเณ
ยสฺส    จิตฺตสฺส    อนนฺตรา   กามาวจรานํ   ปจฺฉิมจิตฺตํ   อุปฺปชฺชิสฺสติ
จตุตฺถชฺฌานํ     สมาปนฺนานํ     รูปาวจรานํ     อรูปาวจรานํ    เตสํ
ตตฺถ   กายสงฺขาโร  น  นิรุชฺฌิสฺสติ  โน  จ  เตสํ  ตตฺถ  จิตฺตสงฺขาโร
น    นิรุชฺฌิสฺสติ    ปจฺฉิมจิตฺตสฺส    ภงฺคกฺขเณ    อสญฺญสตฺตานํ   เตสํ๓
ตตฺถ  กายสงฺขาโร  จ  น  นิรุชฺฌิสฺสติ  จิตฺตสงฺขาโร  จ น นิรุชฺฌิสฺสติ ฯ
ยสฺส   วา   ปน   ยตฺถ   จิตฺตสงฺขาโร   น   นิรุชฺฌิสฺสติ  ตสฺส  ตตฺถ
กายสงฺขาโร น นิรุชฺฌิสฺสตีติ: อามนฺตา ฯ
	[๑๑๔๐]   ยสฺส   ยตฺถ   วจีสงฺขาโร  น  นิรุชฺฌิสฺสติ  ตสฺส  ตตฺถ
จิตฺตสงฺขาโร      น      นิรุชฺฌิสฺสตีติ:     อวิตกฺกอวิจารปจฺฉิมจิตฺตสฺส
อุปฺปาทกฺขเณ   ยสฺส   จิตฺตสฺส   อนนฺตรา   อวิตกฺกอวิจารํ   ปจฺฉิมจิตฺตํ
อุปฺปชฺชิสฺสติ     ทุติยชฺฌานํ    ตติยชฺฌานํ    จตุตฺถชฺฌานํ    สมาปนฺนานํ
เตสํ  ตตฺถ  วจีสงฺขาโร  น  นิรุชฺฌิสฺสติ  โน  จ เตสํ ตตฺถ จิตฺตสงฺขาโร
น    นิรุชฺฌิสฺสติ    ปจฺฉิมจิตฺตสฺส    ภงฺคกฺขเณ    อสญฺญสตฺตานํ   เตสํ
ตตฺถ  วจีสงฺขาโร  จ  น  นิรุชฺฌิสฺสติ  จิตฺตสงฺขาโร  จ  น นิรุชฺฌิสฺสติ ฯ
ยสฺส  วา  ปน  ยตฺถ  จิตฺตสงฺขาโร  น นิรุชฺฌิสฺสติ ตสฺส ตตฺถ วจีสงฺขาโร
น นิรุชฺฌิสฺสตีติ: อามนฺตา ฯ
		          ________________
	[๑๑๔๑]  ยสฺส  กายสงฺขาโร นิรุชฺฌติ ตสฺส วจีสงฺขาโร นิรุชฺฌิตฺถาติ:
