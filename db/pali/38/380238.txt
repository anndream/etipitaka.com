ยตนํ   นิรุชฺฌิสฺสติ    ตสฺส   ตตฺถ   จกฺขายตนํ   อุปฺปชฺชิสฺสตีติ:   ปจฺฉิมภวิกานํ
ปญฺจโวการํ     อุปปชฺชนฺตานํ    อรูปานํ    เตสํ    ตตฺถ    มนายตนํ
นิรุชฺฌิสฺสติ   โน   จ   เตสํ   ตตฺถ   จกฺขายตนํ  อุปฺปชฺชิสฺสติ  อิตเรสํ
ปญฺจโวการานํ   เตสํ   ตตฺถ   มนายตนญฺจ   นิรุชฺฌิสฺสติ   จกฺขายตนญฺจ
อุปฺปชฺชิสฺสติ ฯ
	[๗๒๐]  ยสฺส  ยตฺถ  จกฺขายตนํ  อุปฺปชฺชิสฺสติ  ตสฺส ตตฺถ ธมฺมายตนํ
นิรุชฺฌิสฺสตีติ:    อามนฺตา   ฯ   ยสฺส   วา   ปน   ยตฺถ   ธมฺมายตนํ
นิรุชฺฌิสฺสติ    ตสฺส   ตตฺถ   จกฺขายตนํ   อุปฺปชฺชิสฺสตีติ:   ปจฺฉิมภวิกานํ
ปญฺจโวการํ    อุปปชฺชนฺตานํ    อสญฺญสตฺตานํ    อรูปานํ   เตสํ   ตตฺถ
ธมฺมายตนํ   นิรุชฺฌิสฺสติ   โน   จ  เตสํ  ตตฺถ  จกฺขายตนํ  อุปฺปชฺชิสฺสติ
อิตเรสํ    ปญฺจโวการานํ    เตสํ    ตตฺถ   ธมฺมายตนญฺจ   นิรุชฺฌิสฺสติ
จกฺขายตนญฺจ อุปฺปชฺชิสฺสติ ฯ
	[๗๒๑]    ยสฺส   ยตฺถ   ฆานายตนํ   อุปฺปชฺชิสฺสติ   ตสฺส   ตตฺถ
รูปายตนํ   นิรุชฺฌิสฺสตีติ:  อามนฺตา  ฯ  ยสฺส  วา  ปน  ยตฺถ  รูปายตนํ
นิรุชฺฌิสฺสติ    ตสฺส   ตตฺถ   ฆานายตนํ   อุปฺปชฺชิสฺสตีติ:   ปจฺฉิมภวิกานํ
กามาวจรํ    อุปปชฺชนฺตานํ    รูปาวจรานํ    เตสํ    ตตฺถ   รูปายตนํ
นิรุชฺฌิสฺสติ   โน   จ   เตสํ   ตตฺถ   ฆานายตนํ  อุปฺปชฺชิสฺสติ  อิตเรสํ
กามาวจรานํ    เตสํ   ตตฺถ   รูปายตนญฺจ   นิรุชฺฌิสฺสติ   ฆานายตนญฺจ
อุปฺปชฺชิสฺสติ ฯ
	[๗๒๒]  ยสฺส  ยตฺถ  ฆานายตนํ  อุปฺปชฺชิสฺสติ  ตสฺส  ตตฺถ มนา-
