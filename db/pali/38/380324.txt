มคฺคสจฺจญฺจ   นิรุชฺฌิตฺถ   ฯ  ยสฺส  วา  ปน  ยตฺถ  มคฺคสจฺจํ  นิรุชฺฌิตฺถ
ตสฺส     ตตฺถ    สมุทยสจฺจํ    นิรุชฺฌตีติ:    อภิสเมตาวีนํ    ตณฺหาย
อุปฺปาทกฺขเณ   ตณฺหาวิปฺปยุตฺตจิตฺเต   วตฺตมาเน   เตสํ  ตตฺถ  มคฺคสจฺจํ
นิรุชฺฌิตฺถ   โน   จ   เตสํ   ตตฺถ   สมุทยสจฺจํ  นิรุชฺฌติ  อภิสเมตาวีนํ
ตณฺหาย   ภงฺคกฺขเณ   เตสํ  ตตฺถ  มคฺคสจฺจญฺจ  นิรุชฺฌิตฺถ  สมุทยสจฺจญฺจ
นิรุชฺฌติ ฯ
	 [๙๔๙]   ยสฺส   ทุกฺขสจฺจํ   น   นิรุชฺฌติ   ตสฺส  สมุทยสจฺจํ  น
นิรุชฺฌิตฺถาติ:   นิรุชฺฌิตฺถ   ฯ  ยสฺส  วา  ปน  สมุทยสจฺจํ  น  นิรุชฺฌิตฺถ
ตสฺส ทุกฺขสจฺจํ น นิรุชฺฌตีติ: นตฺถิ ฯ
	[๙๕๐]  ยสฺส  ทุกฺขสจฺจํ  น  นิรุชฺฌติ ตสฺส มคฺคสจฺจํ น นิรุชฺฌิตฺถาติ:
อภิสเมตาวีนํ     อุปปชฺชนฺตานํ     ปวตฺเต    จิตฺตสฺส    อุปฺปาทกฺขเณ
อรูเป    มคฺคสฺส    จ    ผลสฺส   จ   ภงฺคกฺขเณ   เตสํ   ทุกฺขสจฺจํ
น   นิรุชฺฌติ   โน   จ   เตสํ  มคฺคสจฺจํ  น  นิรุชฺฌิตฺถ  อนภิสเมตาวีนํ
อุปปชฺชนฺตานํ    ปวตฺเต   จิตฺตสฺส   อุปฺปาทกฺขเณ   เตสํ   ทุกฺขสจฺจญฺจ
น   นิรุชฺฌติ   มคฺคสจฺจญฺจ  น  นิรุชฺฌิตฺถ  ฯ  ยสฺส  วา  ปน  มคฺคสจฺจํ
น   นิรุชฺฌิตฺถ  ตสฺส  ทุกฺขสจฺจํ  น  นิรุชฺฌตีติ:  อนภิสเมตาวีนํ  จวนฺตานํ
ปวตฺเต   จิตฺตสฺส   ภงฺคกฺขเณ   เตสํ  มคฺคสจฺจํ  น  นิรุชฺฌิตฺถ  โน  จ
เตสํ   ทุกฺขสจฺจํ   น   นิรุชฺฌติ   อนภิสเมตาวีนํ  อุปปชฺชนฺตานํ  ปวตฺเต
จิตฺตสฺส   อุปฺปาทกฺขเณ   เตสํ   มคฺคสจฺจญฺจ  น  นิรุชฺฌิตฺถ  ทุกฺขสจฺจญฺจ
น นิรุชฺฌติ ฯ
