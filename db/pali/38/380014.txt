อพฺยากตาติ:   อามนฺตา   ฯ   เยเกจิ   อพฺยากตมูเลน   เอกมูลมูลกา
ธมฺมา    สพฺเพ    เต   อพฺยากตมูเลน   อญฺญมญฺญมูลมูลกาติ:   มูลานิ
ยานิ    เอกโต    อุปฺปชฺชนฺติ   อพฺยากตมูลานิ   เอกมูลมูลกานิ   เจว
อญฺญมญฺญมูลมูลกานิ     จ    อวเสสา    อพฺยากตมูลสหชาตา    ธมฺมา
อพฺยากตมูเลน    เอกมูลมูลกา   น   จ   อญฺญมญฺญมูลมูลกา   ฯ   เย
วา    ปน   อพฺยากตมูเลน   อญฺญมญฺญมูลมูลกา   สพฺเพ   เต   ธมฺมา
อพฺยากตาติ: อามนฺตา ฯ
		          ___________
	 [๑๘]   เยเกจิ  นามา  ธมฺมา  สพฺเพ  เต  นามมูลาติ:  นเวว
นามมูลานิ   อวเสสา   นามา  ธมฺมา  น  นามมูลา  ฯ  เย  วา  ปน
นามมูลา   สพฺเพ  เต  ธมฺมา  นามาติ:  อามนฺตา  ฯ  เยเกจิ  นามา
ธมฺมา   สพฺเพ  เต  นามมูเลน  เอกมูลาติ:  อเหตุกํ  นามํ  นามมูเลน
น   เอกมูลํ   สเหตุกํ   นามํ   นามมูเลน  เอกมูลํ  ฯ  เย  วา  ปน
นามมูเลน   เอกมูลา   สพฺเพ   เต   ธมฺมา   นามาติ:  นามสมุฏฺฐานํ
รูปํ   นามมูเลน   เอกมูลํ   น   นามํ  นามํ  นามมูเลน  เอกมูลญฺเจว
นามญฺจ  ฯ  เยเกจิ  นามมูเลน  เอกมูลา  ธมฺมา  สพฺเพ เต นามมูเลน
อญฺญมญฺญมูลาติ:    มูลานิ    ยานิ    เอกโต   อุปฺปชฺชนฺติ   นามมูลานิ
เอกมูลานิ    เจว    อญฺญมญฺญมูลานิ   จ   อวเสสา   นามมูลสหชาตา
ธมฺมา   นามมูเลน   เอกมูลา  น  จ  อญฺญมญฺญมูลา  ฯ  เย  วา  ปน
นามมูเลน อญฺญมญฺญมูลา สพฺเพ เต ธมฺมา นามาติ: อามนฺตา ฯ
