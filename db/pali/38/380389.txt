ปจฺฉิมจิตฺตสมงฺคีนํ     ยสฺส     จิตฺตสฺส    อนนฺตรา
อวิตกฺกอวิจารํ   ปจฺฉิมจิตฺตํ  อุปฺปชฺชิสฺสติ  เตสํ  กายสงฺขาโร  อุปฺปชฺชิตฺถ
โน  จ  เตสํ  วจีสงฺขาโร  อุปฺปชฺชิสฺสติ  อิตเรสํ  เตสํ  กายสงฺขาโร จ
อุปฺปชฺชิตฺถ  วจีสงฺขาโร  จ  อุปฺปชฺชิสฺสติ  ฯ  ยสฺส  วา  ปน วจีสงฺขาโร
อุปฺปชฺชิสฺสติ ตสฺส กายสงฺขาโร อุปฺปชฺชิตฺถาติ: อามนฺตา ฯ
	 [๑๑๐๓]   ยสฺส   กายสงฺขาโร   อุปฺปชฺชิตฺถ  ตสฺส  จิตฺตสงฺขาโร
อุปฺปชฺชิสฺสตีติ:    ปจฺฉิมจิตฺตสมงฺคีนํ    เตสํ   กายสงฺขาโร   อุปฺปชฺชิตฺถ
โน   จ   เตสํ   จิตฺตสงฺขาโร  อุปฺปชฺชิสฺสติ  อิตเรสํ  กายสงฺขาโร  จ
อุปฺปชฺชิตฺถ  จิตฺตสงฺขาโร  จ  อุปฺปชฺชิสฺสติ  ฯ  ยสฺส วา ปน จิตฺตสงฺขาโร
ฯเปฯ อามนฺตา ฯ
	 [๑๑๐๔]   ยสฺส   วจีสงฺขาโร   อุปฺปชฺชิตฺถ   ตสฺส  จิตฺตสงฺขาโร
อุปฺปชฺชิสฺสตีติ:    ปจฺฉิมจิตฺตสมงฺคีนํ    เตสํ    วจีสงฺขาโร   อุปฺปชฺชิตฺถ
โน   จ   เตสํ   จิตฺตสงฺขาโร   อุปฺปชฺชิสฺสติ  อิตเรสํ  วจีสงฺขาโร  จ
อุปฺปชฺชิตฺถ  จิตฺตสงฺขาโร  จ  อุปฺปชฺชิสฺสติ  ฯ  ยสฺส วา ปน จิตฺตสงฺขาโร
ฯเปฯ อามนฺตา ฯ
	 [๑๑๐๕] ยตฺถ กายสงฺขาโร อุปฺปชฺชิตฺถ ฯเปฯ
	 [๑๑๐๖]   ยสฺส   ยตฺถ   กายสงฺขาโร   อุปฺปชฺชิตฺถ  ตสฺส  ตตฺถ
วจีสงฺขาโร   อุปฺปชฺชิสฺสตีติ:   กามาวจเร  ปจฺฉิมจิตฺตสมงฺคีนํ  ทุติยชฺฌานํ
ตติยชฺฌานํ    สมาปนฺนานํ    เตสํ    ตตฺถ   กายสงฺขาโร   อุปฺปชฺชิตฺถ
โน   จ  เตสํ  ตตฺถ  วจีสงฺขาโร  อุปฺปชฺชิสฺสติ  ปฐมชฺฌานํ  สมาปนฺนานํ
