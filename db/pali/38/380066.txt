อรูเป   ปรินิพฺพนฺตานํ  เตสํ  รูปกฺขนฺโธ  จ  น  นิรุชฺฌติ  เวทนากฺขนฺโธ
จ   น   นิรุชฺฌิสฺสติ  ฯ  ยสฺส  วา  ปน  เวทนากฺขนฺโธ  น  นิรุชฺฌิสฺสติ
ตสฺส   รูปกฺขนฺโธ   น   นิรุชฺฌตีติ:   ปญฺจโวกาเร  ปรินิพฺพนฺตานํ  เตสํ
เวทนากฺขนฺโธ   น   นิรุชฺฌิสฺสติ  โน  จ  เตสํ  รูปกฺขนฺโธ  น  นิรุชฺฌติ
อรูเป  ปรินิพฺพนฺตานํ  เตสํ  เวทนากฺขนฺโธ  จ  น  นิรุชฺฌิสฺสติ รูปกฺขนฺโธ
จ น นิรุชฺฌติ ฯ
	[๒๐๖]   ยสฺส   เวทนากฺขนฺโธ   น  นิรุชฺฌติ  ตสฺส  สญฺญากฺขนฺโธ
น   นิรุชฺฌิสฺสตีติ:   นิรุชฺฌิสฺสติ   ฯ   ยสฺส   วา   ปน   สญฺญากฺขนฺโธ
น นิรุชฺฌิสฺสติ ตสฺส เวทนากฺขนฺโธ น นิรุชฺฌตีติ: นิรุชฺฌติ ฯ
	[๒๐๗] ยตฺถ รูปกฺขนฺโธ น นิรุชฺฌติ ฯเปฯ
	[๒๐๘]  ยสฺส  ยตฺถ  รูปกฺขนฺโธ น นิรุชฺฌติ ตสฺส ตตฺถ เวทนากฺขนฺโธ
น   นิรุชฺฌิสฺสตีติ:   ปญฺจโวการํ   อุปปชฺชนฺตานํ   อรูปานํ   เตสํ  ตตฺถ
รูปกฺขนฺโธ  น  นิรุชฺฌติ  โน  จ  เตสํ  ตตฺถ เวทนากฺขนฺโธ น นิรุชฺฌิสฺสติ
อรูเป   ปรินิพฺพนฺตานํ  อสญฺญสตฺตํ  อุปปชฺชนฺตานํ  เตสํ  ตตฺถ  รูปกฺขนฺโธ
จ  น  นิรุชฺฌติ  เวทนากฺขนฺโธ  จ  น  นิรุชฺฌิสฺสติ  ฯ ยสฺส วา ปน ยตฺถ
เวทนากฺขนฺโธ   น   นิรุชฺฌิสฺสติ  ตสฺส  ตตฺถ  รูปกฺขนฺโธ  น  นิรุชฺฌตีติ:
ปญฺจโวกาเร    ปรินิพฺพนฺตานํ    อสญฺญสตฺตา   จวนฺตานํ   เตสํ   ตตฺถ
เวทนากฺขนฺโธ  น  นิรุชฺฌิสฺสติ  โน  จ  เตสํ  ตตฺถ รูปกฺขนฺโธ น นิรุชฺฌติ
อรูเป  ปรินิพฺพนฺตานํ  อสญฺญสตฺตํ  อุปปชฺชนฺตานํ  เตสํ ตตฺถ เวทนากฺขนฺโธ
จ น นิรุชฺฌิสฺสติ รูปกฺขนฺโธ จ น นิรุชฺฌติ ฯ
