	[๑๙]  เยเกจิ  นามา  ธมฺมา  สพฺเพ  เต  นามมูลมูลาติ:  นเวว
นามมูลมูลานิ   อวเสสา   นามา  ธมฺมา  น  นามมูลมูลา  ฯ  เย  วา
ปน   นามมูลมูลา  สพฺเพ  เต  ธมฺมา  นามาติ:  อามนฺตา  ฯ  เยเกจิ
นามา   ธมฺมา   สพฺเพ  เต  นามมูเลน  เอกมูลมูลาติ:  อเหตุกํ  นามํ
นามมูเลน   น   เอกมูลมูลํ   สเหตุกํ  นามํ  นามมูเลน  เอกมูลมูลํ  ฯ
เย   วา   ปน  นามมูเลน  เอกมูลมูลา  สพฺเพ  เต  ธมฺมา  นามาติ:
นามสมุฏฺฐานํ   รูปํ   นามมูเลน  เอกมูลมูลํ  น  นามํ  นามํ  นามมูเลน
เอกมูลมูลญฺเจว   นามญฺจ   ฯ  เยเกจิ  นามมูเลน  เอกมูลมูลา  ธมฺมา
สพฺเพ   เต   นามมูเลน   อญฺญมญฺญมูลมูลาติ:   มูลานิ   ยานิ  เอกโต
อุปฺปชฺชนฺติ    นามมูลานิ   เอกมูลมูลานิ   เจว   อญฺญมญฺญมูลมูลานิ   จ
อวเสสา   นามมูลสหชาตา   ธมฺมา   นามมูเลน   เอกมูลมูลา   น  จ
อญฺญมญฺญมูลมูลา    ฯ   เย   วา   ปน   นามมูเลน   อญฺญมญฺญมูลมูลา
สพฺเพ เต ธมฺมา นามาติ: อามนฺตา ฯ
	[๒๐]  เยเกจิ  นามา  ธมฺมา  สพฺเพ  เต  นามมูลกาติ:  อเหตุกํ
นามํ   น   นามมูลกํ   สเหตุกํ   นามํ   นามมูลกํ   ฯ  เย  วา  ปน
นามมูลกา   สพฺเพ  เต  ธมฺมา  นามาติ:  นามสมุฏฺฐานํ  รูปํ  นามมูลกํ
น   นามํ   นามํ   นามมูลกญฺเจว  นามญฺจ  ฯ  เยเกจิ  นามา  ธมฺมา
สพฺเพ   เต   นามมูเลน   เอกมูลกาติ:  อเหตุกํ  นามํ  นามมูเลน  น
เอกมูลกํ   สเหตุกํ   นามํ   นามมูเลน   เอกมูลกํ   ฯ  เย  วา  ปน
นามมูเลน   เอกมูลกา   สพฺเพ   เต   ธมฺมา  นามาติ:  นามสมุฏฺฐานํ
