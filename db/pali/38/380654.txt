ทฺวินฺนํ  มคฺคสมงฺคีนํ  ฐเปตฺวา  อวเสสา ปุคฺคลา สพฺพตฺถ กามราคานุสยญฺจ
น   ปริชานนฺติ   มานานุสยญฺจ   น   ปริชานนฺติ   ฯ   โย   วา  ปน
ยโต  มานานุสยํ  น  ปริชานาติ  โส ตโต กามราคานุสยํ น ปริชานาตีติ:
อนาคามิมคฺคสมงฺคี   กามธาตุยา  ทฺวีสุ  เวทนาสุ  โส  ตโต  มานานุสยํ
น   ปริชานาติ   โน   จ   โส   ตโต  กามราคานุสยํ  น  ปริชานาติ
โสว  ปุคฺคโล  ทุกฺขาย  เวทนาย  รูปธาตุยา  อรูปธาตุยา  อปริยาปนฺเน
โส  ตโต  มานานุสยญฺจ  น  ปริชานาติ  กามราคานุสยญฺจ  น ปริชานาติ
ทฺวินฺนํ  มคฺคสมงฺคีนํ  ฐเปตฺวา  อวเสสา  ปุคฺคลา  สพฺพตฺถ  มานานุสยญฺจ
น   ปริชานนฺติ   กามราคานุสยญฺจ   น   ปริชานนฺติ   ฯ   โย   ยโต
กามราคานุสยํ  น  ปริชานาติ  โส  ตโต  ทิฏฺฐานุสยํ ฯเปฯ วิจิกิจฺฉานุสยํ
น   ปริชานาตีติ:   อฏฺฐมโก   กามธาตุยา   ตีสุ  เวทนาสุ  รูปธาตุยา
อรูปธาตุยา  โส  ตโต  กามราคานุสยํ  น  ปริชานาติ  โน  จ โส ตโต
วิจิกิจฺฉานุสยํ   น   ปริชานาติ  โสว  ปุคฺคโล  อปริยาปนฺเน  โส  ตโต
กามราคานุสยญฺจ    น   ปริชานาติ   วิจิกิจฺฉานุสยญฺจ   น   ปริชานาติ
อนาคามิมคฺคสมงฺคิญฺจ    อฏฺฐมกญฺจ    ฐเปตฺวา    อวเสสา    ปุคฺคลา
สพฺพตฺถ  กามราคานุสยญฺจ  น  ปริชานนฺติ วิจิกิจฺฉานุสยญฺจ น ปริชานนฺติ ฯ
โย  วา  ปน  ยโต  วิจิกิจฺฉานุสยํ  น ปริชานาติ โส ตโต กามราคานุสยํ
น      ปริชานาตีติ:     อนาคามิมคฺคสมงฺคี     กามธาตุยา     ทฺวีสุ
เวทนาสุ   โส  ตโต  วิจิกิจฺฉานุสยํ  น  ปริชานาติ  โน  จ  โส  ตโต
กามราคานุสยํ  น  ปริชานาติ  โสว  ปุคฺคโล ทุกฺขาย เวทนาย รูปธาตุยา
