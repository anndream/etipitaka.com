โส  ตโต  อวิชฺชานุสยํ  ปชหตีติ:  นตฺถิ  ฯ โย วา ปน ยโต อวิชฺชานุสยํ
ปชหติ    โส   ตโต   กามราคานุสยญฺจ   ปฏิฆานุสยญฺจ   มานานุสยญฺจ
ทิฏฺฐานุสยญฺจ      วิจิกิจฺฉานุสยญฺจ      ภวราคานุสยญฺจ      ปชหตีติ:
อคฺคมคฺคสมงฺคี   ทุกฺขาย   เวทนาย   โส   ตโต   อวิชฺชานุสยํ  ปชหติ
โน   จ   โส   ตโต   กามราคานุสยญฺจ   ปฏิฆานุสยญฺจ  มานานุสยญฺจ
ทิฏฺฐานุสยญฺจ     วิจิกิจฺฉานุสยญฺจ    ภวราคานุสยญฺจ    ปชหติ    โสว
ปุคฺคโล   กามธาตุยา   ทฺวีสุ   เวทนาสุ   โส   ตโต   อวิชฺชานุสยญฺจ
มานานุสยญฺจ  ปชหติ  โน  จ  โส  ตโต  กามราคานุสยญฺจ ปฏิฆานุสยญฺจ
ทิฏฺฐานุสยญฺจ       วิจิกิจฺฉานุสยญฺจ       ภวราคานุสยญฺจ      ปชหติ
โสว   ปุคฺคโล   รูปธาตุยา   อรูปธาตุยา   โส   ตโต  อวิชฺชานุสยญฺจ
มานานุสยญฺจ    ภวราคานุสยญฺจ    ปชหติ    โน    จ    โส   ตโต
กามราคานุสยญฺจ ปฏิฆานุสยญฺจ ทิฏฺฐานุสยญฺจ วิจิกิจฺฉานุสยญฺจ ปชหติ ฯ
		        อนุโลมํ นิฏฺฐิตํ ฯ
	[๑๓๘๗]  โย  กามราคานุสยํ  นปฺปชหติ  โส  ปฏิฆานุสยํ นปฺปชหตีติ
อามนฺตา   ฯ  โย  วา  ปน  ปฏิฆานุสยํ  นปฺปชหติ  โส  กามราคานุสยํ
นปฺปชหตีติ:     อามนฺตา     ฯ    โย    กามราคานุสยํ    นปฺปชหติ
โส   มานานุสยํ   นปฺปชหตีติ:  อคฺคมคฺคสมงฺคี  กามราคานุสยํ  นปฺปชหติ
โน     จ    โส    มานานุสยํ    นปฺปชหติ    ทฺวินฺนํ    มคฺคสมงฺคีนํ
ฐเปตฺวา  อวเสสา  ปุคฺคลา  กามราคานุสยญฺจ  นปฺปชหนฺติ  มานานุสยญฺจ
