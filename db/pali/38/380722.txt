อปฺปหีโนติ:   อนาคามิสฺส   กามธาตุยา   ทฺวีสุ   เวทนาสุ   รูปธาตุยา
อรูปธาตุยา   ตสฺส   ตตฺถ   อวิชฺชานุสโย   อปฺปหีโน   ปฏิฆานุสโย  น
วตฺตพฺโพ   ปหีโนติ   วา   อปฺปหีโนติ  วา  ตสฺเสว  ปุคฺคลสฺส  ทุกฺขาย
เวทนาย   ตสฺส   ตตฺถ   อวิชฺชานุสโย  อปฺปหีโน  โน  จ  ตสฺส  ตตฺถ
ปฏิฆานุสโย     อปฺปหีโน    ติณฺณํ    ปุคฺคลานํ    กามธาตุยา    ทฺวีสุ
เวทนาสุ   รูปธาตุยา  อรูปธาตุยา  เตสํ  ตตฺถ  อวิชฺชานุสโย  อปฺปหีโน
ปฏิฆานุสโย   น   วตฺตพฺโพ   ปหีโนติ   วา  อปฺปหีโนติ  วา  เตสํเยว
ปุคฺคลานํ   ทุกฺขาย   เวทนาย  เตสํ  ตตฺถ  อวิชฺชานุสโย  จ  อปฺปหีโน
ปฏิฆานุสโย จ อปฺปหีโน ฯ
	  [๑๕๕๓]   ยสฺส   ยตฺถ   มานานุสโย   อปฺปหีโน   ตสฺส  ตตฺถ
ทิฏฺฐานุสโย    ฯเปฯ   วิจิกิจฺฉานุสโย   อปฺปหีโนติ:   ติณฺณํ   ปุคฺคลานํ
กามธาตุยา   ทฺวีสุ   เวทนาสุ   รูปธาตุยา   อรูปธาตุยา   เตสํ  ตตฺถ
มานานุสโย   อปฺปหีโน   โน  จ  เตสํ  ตตฺถ  วิจิกิจฺฉานุสโย  อปฺปหีโน
ปุถุชฺชนสฺส    กามธาตุยา   ทฺวีสุ   เวทนาสุ   รูปธาตุยา   อรูปธาตุยา
ตสฺส  ตตฺถ  มานานุสโย  จ  อปฺปหีโน  วิจิกิจฺฉานุสโย  จ  อปฺปหีโน  ฯ
ยสฺส  วา  ปน  ยตฺถ  วิจิกิจฺฉานุสโย  อปฺปหีโน  ตสฺส  ตตฺถ มานานุสโย
อปฺปหีโนติ:     ปุถุชฺชนสฺส     ทุกฺขาย     เวทนาย    ตสฺส    ตตฺถ
วิจิกิจฺฉานุสโย   อปฺปหีโน   มานานุสโย   น   วตฺตพฺโพ   ปหีโนติ  วา
อปฺปหีโนติ   วา   ตสฺเสว   ปุคฺคลสฺส   กามธาตุยา   ทฺวีสุ   เวทนาสุ
รูปธาตุยา   อรูปธาตุยา   ตสฺส   ตตฺถ   วิจิกิจฺฉานุสโย   จ  อปฺปหีโน
