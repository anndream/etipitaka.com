น   นิรุชฺฌิสฺสตีติ:   ปญฺจโวการํ   อุปปชฺชนฺตานํ  อจกฺขุกานํ  กามาวจรา
จวนฺตานํ  อสญฺญสตฺตานํ  เตสํ  ตตฺถ  จกฺขายตนํ  น  นิรุชฺฌติ โน จ เตสํ
ตตฺถ   รูปายตนํ   น   นิรุชฺฌิสฺสติ   อรูปานํ  เตสํ  ตตฺถ  จกฺขายตนญฺจ
น  นิรุชฺฌติ  รูปายตนญฺจ  น  นิรุชฺฌิสฺสติ  ฯ  ยสฺส วา ปน ยตฺถ รูปายตนํ
น   นิรุชฺฌิสฺสติ   ตสฺส   ตตฺถ  จกฺขายตนํ  น  นิรุชฺฌตีติ:  ปญฺจโวกาเร
ปรินิพฺพนฺตานํ    เตสํ    ตตฺถ   รูปายตนํ   น   นิรุชฺฌิสฺสติ   โน   จ
เตสํ   ตตฺถ  จกฺขายตนํ  น  นิรุชฺฌติ  อรูปานํ  เตสํ  ตตฺถ  รูปายตนญฺจ
น นิรุชฺฌิสฺสติ จกฺขายตนญฺจ น นิรุชฺฌติ ฯ
	[๖๔๕]  ยสฺส  ยตฺถ  จกฺขายตนํ  น  นิรุชฺฌติ  ตสฺส  ตตฺถ มนายตนํ
น   นิรุชฺฌิสฺสตีติ:   ปญฺจโวการํ   อุปปชฺชนฺตานํ  อจกฺขุกานํ  กามาวจรา
จวนฺตานํ  อรูปานํ  เตสํ  ตตฺถ  จกฺขายตนํ  น  นิรุชฺฌติ โน จ เตสํ ตตฺถ
มนายตนํ   น   นิรุชฺฌิสฺสติ   อรูเป   ปรินิพฺพนฺตานํ  อสญฺญสตฺตานํ  เตสํ
ตตฺถ   จกฺขายตนญฺจ  น  นิรุชฺฌติ  มนายตนญฺจ  น  นิรุชฺฌิสฺสติ  ฯ  ยสฺส
วา   ปน   ยตฺถ   มนายตนํ   น   นิรุชฺฌิสฺสติ  ตสฺส  ตตฺถ  จกฺขายตนํ
น   นิรุชฺฌตีติ:   ปญฺจโวกาเร   ปรินิพฺพนฺตานํ   เตสํ   ตตฺถ  มนายตนํ
น   นิรุชฺฌิสฺสติ   โน   จ  เตสํ  ตตฺถ  จกฺขายตนํ  น  นิรุชฺฌติ  อรูเป
ปรินิพฺพนฺตานํ   อสญฺญสตฺตานํ   เตสํ   ตตฺถ  มนายตนญฺจ  น  นิรุชฺฌิสฺสติ
จกฺขายตนญฺจ น นิรุชฺฌติ ฯ
	 [๖๔๖]  ยสฺส  ยตฺถ  จกฺขายตนํ  น  นิรุชฺฌติ ตสฺส ตตฺถ ธมฺมายตนํ
น    นิรุชฺฌิสฺสตีติ:    สพฺเพสํ    อุปปชฺชนฺตานํ   อจกฺขุกานํ   จวนฺตานํ
