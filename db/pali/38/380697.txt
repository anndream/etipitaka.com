อปฺปหีโนติ   วา   เตสํเยว   ปุคฺคลานํ  ทุกฺขาย  เวทนาย  เตสํ  ตตฺถ
วิจิกิจฺฉานุสโย  ปหีโน โน จ เตสํ ตตฺถ ปฏิฆานุสโย ปหีโน กามราคานุสโย
น    วตฺตพฺโพ   ปหีโนติ   วา   อปฺปหีโนติ   วา   ทฺวินฺนํ   ปุคฺคลานํ
รูปธาตุยา  อรูปธาตุยา  เตสํ  ตตฺถ วิจิกิจฺฉานุสโย ปหีโน กามราคานุสโย
จ    ปฏิฆานุสโย    จ    น   วตฺตพฺพา   ปหีนาติ   วา   อปฺปหีนาติ
วา   เตสํเยว   ปุคฺคลานํ   กามธาตุยา   ทฺวีสุ  เวทนาสุ  เตสํ  ตตฺถ
วิจิกิจฺฉานุสโย    จ   กามราคานุสโย   จ   ปหีนา   ปฏิฆานุสโย   น
วตฺตพฺโพ   ปหีโนติ   วา  อปฺปหีโนติ  วา  เตสํเยว  ปุคฺคลานํ  ทุกฺขาย
เวทนาย   เตสํ   ตตฺถ   วิจิกิจฺฉานุสโย   จ   ปฏิฆานุสโย  จ  ปหีนา
กามราคานุสโย   น  วตฺตพฺโพ  ปหีโนติ  วา  อปฺปหีโนติ  วา  ฯ  ยสฺส
ยตฺถ  กามราคานุสโย  จ  ปฏิฆานุสโย จ ปหีนา ตสฺส ตตฺถ ภวราคานุสโย
ปหีโนติ:   นตฺถิ   ฯ   ยสฺส   วา   ปน  ยตฺถ  ภวราคานุสโย  ปหีโน
ตสฺส  ตตฺถ  กามราคานุสโย  จ  ปฏิฆานุสโย  จ  ปหีนาติ:  น วตฺตพฺพา
ปหีนาติ   วา   อปฺปหีนาติ   วา   ฯ  ยสฺส  ยตฺถ  กามราคานุสโย  จ
ปฏิฆานุสโย   จ  ปหีนา  ตสฺส  ตตฺถ  อวิชฺชานุสโย  ปหีโนติ:  นตฺถิ  ฯ
ยสฺส  วา  ปน  ยตฺถ  อวิชฺชานุสโย  ปหีโน ตสฺส ตตฺถ กามราคานุสโย จ
ปฏิฆานุสโย   จ   ปหีนาติ:   อรหโต   รูปธาตุยา   อรูปธาตุยา  ตสฺส
ตตฺถ   อวิชฺชานุสโย   ปหีโน   กามราคานุสโย   จ   ปฏิฆานุสโย   จ
น  วตฺตพฺพา  ปหีนาติ  วา  อปฺปหีนาติ  วา ตสฺเสว ปุคฺคลสฺส กามธาตุยา
ทฺวีสุ    เวทนาสุ   ตสฺส   ตตฺถ   อวิชฺชานุสโย   จ   กามราคานุสโย
