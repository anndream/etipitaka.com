เตสํ   ตตฺถ   กามราคานุสโย  จ  นานุเสติ  ปฏิฆานุสโย  จ  นานุเสติ
ทฺวินฺนํ   ปุคฺคลานํ   สพฺพตฺถ  กามราคานุสโย  จ  นานุเสติ  ปฏิฆานุสโย
จ   นานุเสติ   ฯ   ยสฺส   วา   ปน   ยตฺถ   ปฏิฆานุสโย  นานุเสติ
ตสฺส   ตตฺถ  กามราคานุสโย  นานุเสตีติ:  ติณฺณํ  ปุคฺคลานํ  กามธาตุยา
ทฺวีสุ    เวทนาสุ    เตสํ   ตตฺถ   ปฏิฆานุสโย   นานุเสติ   โน   จ
เตสํ   ตตฺถ  กามราคานุสโย  นานุเสติ  เตสํเยว  ปุคฺคลานํ  รูปธาตุยา
อรูปธาตุยา   อปริยาปนฺเน   เตสํ   ตตฺถ   ปฏิฆานุสโย   จ  นานุเสติ
กามราคานุสโย   จ   นานุเสติ  ทฺวินฺนํ  ปุคฺคลานํ  สพฺพตฺถ  ปฏิฆานุสโย
จ    นานุเสติ    กามราคานุสโย   จ   นานุเสติ   ฯ   ยสฺส   ยตฺถ
กามราคานุสโย    นานุเสติ   ตสฺส   ตตฺถ   มานานุสโย   นานุเสตีติ:
ติณฺณํ   ปุคฺคลานํ   รูปธาตุยา  อรูปธาตุยา  เตสํ  ตตฺถ  กามราคานุสโย
นานุเสติ   โน   จ   เตสํ   ตตฺถ   มานานุสโย   นานุเสติ  เตสํเยว
ปุคฺคลานํ  ทุกฺขาย  เวทนาย  อปริยาปนฺเน  เตสํ  ตตฺถ  กามราคานุสโย
จ   นานุเสติ   มานานุสโย   จ   นานุเสติ   อนาคามิสฺส  กามธาตุยา
ทฺวีสุ   เวทนาสุ   รูปธาตุยา  อรูปธาตุยา  ตสฺส  ตตฺถ  กามราคานุสโย
นานุเสติ   โน   จ   ตสฺส   ตตฺถ   มานานุสโย   นานุเสติ   ตสฺเสว
ปุคฺคลสฺส  ทุกฺขาย  เวทนาย  อปริยาปนฺเน  ตสฺส  ตตฺถ  กามราคานุสโย
จ    นานุเสติ    มานานุสโย    จ    นานุเสติ    อรหโต   สพฺพตฺถ
กามราคานุสโย  จ  นานุเสติ  มานานุสโย  จ  นานุเสติ ฯ ยสฺส วา ปน
ยตฺถ   มานานุสโย  นานุเสติ  ตสฺส  ตตฺถ  กามราคานุสโย  นานุเสตีติ:
