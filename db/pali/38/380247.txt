ยตนํ  น     นิรุชฺฌิสฺสตีติ:     ปจฺฉิมภวิกานํ    อุปปชฺชนฺตานํ    อสญฺญสตฺตานํ
เตสํ   ตตฺถ   มนายตนํ   นุปฺปชฺชิสฺสติ  โน  จ  เตสํ  ตตฺถ  ธมฺมายตนํ
น   นิรุชฺฌิสฺสติ   ปรินิพฺพนฺตานํ   เตสํ   ตตฺถ  มนายตนญฺจ  นุปฺปชฺชิสฺสติ
ธมฺมายตนญฺจ   น   นิรุชฺฌิสฺสติ   ฯ   ยสฺส  วา  ปน  ยตฺถ  ธมฺมายตนํ
น นิรุชฺฌิสฺสติ ตสฺส ตตฺถ มนายตนํ นุปฺปชฺชิสฺสตีติ: อามนฺตา ฯ
		          ___________
	[๗๔๖]    ยสฺส    จกฺขายตนํ    อุปฺปชฺชติ    ตสฺส    โสตายตนํ
นิรุชฺฌิตฺถาติ:  อามนฺตา  ฯ  ยสฺส  วา  ปน  โสตายตนํ  นิรุชฺฌิตฺถ  ตสฺส
จกฺขายตนํ   อุปฺปชฺชตีติ:   สพฺเพสํ   จวนฺตานํ  อจกฺขุกานํ  อุปปชฺชนฺตานํ
เตสํ   โสตายตนํ   นิรุชฺฌิตฺถ   โน   จ   เตสํ   จกฺขายตนํ  อุปฺปชฺชติ
สจกฺขุกานํ   อุปปชฺชนฺตานํ   เตสํ  โสตายตนญฺจ  นิรุชฺฌิตฺถ  จกฺขายตนญฺจ
อุปฺปชฺชติ    ฯ    ยถา    อุปฺปาทวาเร    ปจฺจุปนฺเนนาตีตา    ปุจฺฉา
วิภตฺตา   เอวํ   อุปฺปาทนิโรเธปิ  ปจฺจุปฺปนฺเนนาตีตา  ปุจฺฉา  อนุโลมมฺปิ
ปจฺจนิยมฺปิ วิภชิตพฺพํ ฯ
		          ________________
	[๗๔๗]    ยสฺส    จกฺขายตนํ    อุปฺปชฺชติ    ตสฺส    โสตายตนํ
นิรุชฺฌิสฺสตีติ:   อามนฺตา   ฯ   ยสฺส   วา  ปน  โสตายตนํ  นิรุชฺฌิสฺสติ
ตสฺส    จกฺขายตนํ    อุปฺปชฺชตีติ:    สพฺเพสํ    จวนฺตานํ   อจกฺขุกานํ
อุปปชฺชนฺตานํ   เตสํ   โสตายตนํ  นิรุชฺฌิสฺสติ  โน  จ  เตสํ  จกฺขายตนํ
อุปฺปชฺชติ   สจกฺขุกานํ   อุปปชฺชนฺตานํ   เตสํ   โสตายตนญฺจ  นิรุชฺ-
