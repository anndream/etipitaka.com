อามนฺตา ฯ
	 [๑๔๘๑]  โย  ยโต  กามราคานุสยญฺจ  ปฏิฆานุสยญฺจ น ปริชานาติ
โส  ตโต  มานานุสยํ  น  ปริชานาตีติ:  อคฺคมคฺคสมงฺคี  กามธาตุยา  ฯ
ทฺวีสุ   เวทนาสุ   รูปธาตุยา  อรูปธาตุยา  โส  ตโต  กามราคานุสยญฺจ
ปฏิฆานุสยญฺจ    น    ปริชานาติ   โน   จ   โส   ตโต   มานานุสยํ
น    ปริชานาติ   โสว   ปุคฺคโล   ทุกฺขาย   เวทนาย   อปริยาปนฺเน
โส  ตโต  กามราคานุสยญฺจ  ปฏิฆานุสยญฺจ  น  ปริชานาติ  มานานุสยญฺจ
น     ปริชานาติ     ทฺวินฺนํ     มคฺคสมงฺคีนํ    ฐเปตฺวา    อวเสสา
ปุคฺคลา    สพฺพตฺถ   กามราคานุสยญฺจ   ปฏิฆานุสยญฺจ   น   ปริชานนฺติ
มานานุสยญฺจ   น   ปริชานนฺติ   ฯ   โย   วา  ปน  ยโต  มานานุสยํ
น  ปริชานาติ  โส  ตโต  กามราคานุสยญฺจ ปฏิฆานุสยญฺจ น ปริชานาตีติ:
อนาคามิมคฺคสมงฺคี    ทุกฺขาย    เวทนาย   โส   ตโต   มานานุสยญฺจ
กามราคานุสยญฺจ   น   ปริชานาติ   โน   จ   โส   ตโต  ปฏิฆานุสยํ
น    ปริชานาติ    โสว    ปุคฺคโล    กามธาตุยา   ทฺวีสุ   เวทนาสุ
โส   ตโต   มานานุสยญฺจ   ปฏิฆานุสยญฺจ  น  ปริชานาติ  โน  จ  โส
ตโต    กามราคานุสยํ   น   ปริชานาติ   โสว   ปุคฺคโล   รูปธาตุยา
อรูปธาตุยา   อปริยาปนฺเน   โส   ตโต   มานานุสยญฺจ  น  ปริชานาติ
กามราคานุสยญฺจ   ปฏิฆานุสยญฺจ   น   ปริชานาติ   ทฺวินฺนํ  มคฺคสมงฺคีนํ
ฐเปตฺวา      อวเสสา      ปุคฺคลา      สพฺพตฺถ      มานานุสยญฺจ
น   ปริชานนฺติ   กามราคานุสยญฺจ   ปฏิฆานุสยญฺจ   น   ปริชานนฺติ  ฯ
