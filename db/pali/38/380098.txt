ยสฺส   วา   ปน   โสตายตนํ  อุปฺปชฺชติ  ตสฺส  จกฺขายตนํ  อุปฺปชฺชตีติ:
สโสตกานํ    อจกฺขุกานํ   อุปปชฺชนฺตานํ   เตสํ   โสตายตนํ   อุปฺปชฺชติ
โน  จ  เตสํ  จกฺขายตนํ  อุปฺปชฺชติ  สโสตกานํ  สจกฺขุกานํ อุปปชฺชนฺตานํ
เตสํ โสตายตนญฺจ อุปฺปชฺชติ จกฺขายตนญฺจ อุปฺปชฺชติ ฯ
	[๒๙๗]  ยสฺส  จกฺขายตนํ  อุปฺปชฺชติ  ตสฺส  ฆานายตนํ  อุปฺปชฺชตีติ:
สจกฺขุกานํ    อฆานกานํ   อุปปชฺชนฺตานํ   เตสํ   จกฺขายตนํ   อุปฺปชฺชติ
โน  จ  เตสํ  ฆานายตนํ  อุปฺปชฺชติ  สจกฺขุกานํ  สฆานกานํ อุปปชฺชนฺตานํ
เตสํ     จกฺขายตนญฺจ    อุปฺปชฺชติ    ฆานายตนญฺจ    อุปฺปชฺชติ    ฯ
ยสฺส   วา   ปน   ฆานายตนํ  อุปฺปชฺชติ  ตสฺส  จกฺขายตนํ  อุปฺปชฺชตีติ:
สฆานกานํ    อจกฺขุกานํ   อุปปชฺชนฺตานํ   เตสํ   ฆานายตนํ   อุปฺปชฺชติ
โน  จ  เตสํ  จกฺขายตนํ  อุปฺปชฺชติ  สฆานกานํ  สจกฺขุกานํ อุปปชฺชนฺตานํ
เตสํ ฆานายตนญฺจ อุปฺปชฺชติ จกฺขายตนญฺจ อุปฺปชฺชติ ฯ
	[๒๙๘]   ยสฺส  จกฺขายตนํ  อุปฺปชฺชติ  ตสฺส  รูปายตนํ  อุปฺปชฺชตีติ:
อามนฺตา   ฯ   ยสฺส   วา  ปน  รูปายตนํ  อุปฺปชฺชติ  ตสฺส  จกฺขายตนํ
อุปฺปชฺชตีติ:    สรูปกานํ   อจกฺขุกานํ   อุปปชฺชนฺตานํ   เตสํ   รูปายตนํ
อุปฺปชฺชติ  โน  จ  เตสํ  จกฺขายตนํ  อุปฺปชฺชติ  สจกฺขุกานํ  อุปปชฺชนฺตานํ
เตสํ รูปายตนญฺจ อุปฺปชฺชติ จกฺขายตนญฺจ อุปฺปชฺชติ ฯ
	[๒๙๙]   ยสฺส   จกฺขายตนํ  อุปฺปชฺชติ  ตสฺส  มนายตนํ  อุปฺปชฺชตีติ
อามนฺตา   ฯ   ยสฺส   วา  ปน  มนายตนํ  อุปฺปชฺชติ  ตสฺส  จกฺขายตนํ
อุปฺปชฺชตีติ:   สจิตฺตกานํ   อจกฺขุกานํ   อุปปชฺชนฺตานํ   เตสํ   มนายตนํ
