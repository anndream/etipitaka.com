รูปกฺขนฺโธ นุปฺปชฺชิสฺสตีติ: อามนฺตา ฯ
	[๑๓๓]   ยตฺถ   รูปกฺขนฺโธ   นุปฺปชฺชิสฺสติ   ตตฺถ   เวทนากฺขนฺโธ
นุปฺปชฺชิสฺสตีติ:    อุปฺปชฺชิสฺสติ   ฯ   ยตฺถ   วา   ปน   เวทนากฺขนฺโธ
นุปฺปชฺชิสฺสติ ตตฺถ รูปกฺขนฺโธ นุปฺปชฺชิสฺสตีติ: อุปฺปชฺชิสฺสติ ฯ
	[๑๓๔]    ยสฺส   ยตฺถ   รูปกฺขนฺโธ   นุปฺปชฺชิสฺสติ   ตสฺส   ตตฺถ
เวทนากฺขนฺโธ    นุปฺปชฺชิสฺสตีติ:    อรูปานํ   เตสํ   ตตฺถ   รูปกฺขนฺโธ
นุปฺปชฺชิสฺสติ    โน    จ   เตสํ   ตตฺถ   เวทนากฺขนฺโธ   นุปฺปชฺชิสฺสติ
ปจฺฉิมภวิกานํ   เตสํ   ตตฺถ  รูปกฺขนฺโธ  จ  นุปฺปชฺชิสฺสติ  เวทนากฺขนฺโธ
จ   นุปฺปชฺชิสฺสติ  ฯ  ยสฺส  วา  ปน  ยตฺถ  เวทนากฺขนฺโธ  นุปฺปชฺชิสฺสติ
ตสฺส    ตตฺถ    รูปกฺขนฺโธ    นุปฺปชฺชิสฺสตีติ:    อสญฺญสตฺตานํ    เตสํ
ตตฺถ   เวทนากฺขนฺโธ   นุปฺปชฺชิสฺสติ   โน   จ  เตสํ  ตตฺถ  รูปกฺขนฺโธ
นุปฺปชฺชิสฺสติ   ปจฺฉิมภวิกานํ  เตสํ  ตตฺถ  เวทนากฺขนฺโธ  จ  นุปฺปชฺชิสฺสติ
รูปกฺขนฺโธ จ นุปฺปชฺชิสฺสติ ฯ
		          ___________
	[๑๓๕]  ยสฺส รูปกฺขนฺโธ อุปฺปชฺชติ ตสฺส เวทนากฺขนฺโธ อุปฺปชฺชิตฺถาติ:
อามนฺตา    ฯ    ยสฺส    วา    ปน    เวทนากฺขนฺโธ    อุปฺปชฺชิตฺถ
ตสฺส   รูปกฺขนฺโธ   อุปฺปชฺชตีติ:  สพฺเพสํ  จวนฺตานํ  อรูปํ  อุปปชฺชนฺตานํ
เตสํ    เวทนากฺขนฺโธ    อุปฺปชฺชิตฺถ    โน    จ   เตสํ   รูปกฺขนฺโธ
อุปฺปชฺชติ    ปญฺจโวการํ    อุปปชฺชนฺตานํ    อสญฺญสตฺตํ    อุปปชฺชนฺตานํ
เตสํ เวทนากฺขนฺโธ จ อุปฺปชฺชิตฺถ รูปกฺขนฺโธ จ อุปฺปชฺชติ ฯ
