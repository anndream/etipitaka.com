	[๑๑๒๗]   ยสฺส   กายสงฺขาโร   นิรุชฺฌิสฺสติ   ตสฺส   วจีสงฺขาโร
นิรุชฺฌิสฺสตีติ:   อามนฺตา   ฯ   ยสฺส  วา  ปน  วจีสงฺขาโร  นิรุชฺฌิสฺสติ
ตสฺส    กายสงฺขาโร    นิรุชฺฌิสฺสตีติ:    กามาวจรานํ    ปจฺฉิมจิตฺตสฺส
อุปฺปาทกฺขเณ      ยสฺส      จิตฺตสฺส      อนนฺตรา     กามาวจรานํ
ปจฺฉิมจิตฺตํ   อุปฺปชฺชิสฺสติ  รูปาวจเร  อรูปาวจเร  ปจฺฉิมภวิกานํ  เย  จ
รูปาวจรํ   อรูปาวจรํ   อุปปชฺชิตฺวา   ปรินิพฺพายิสฺสนฺติ   เตสํ  จวนฺตานํ
เตสํ   วจีสงฺขาโร  นิรุชฺฌิสฺสติ  โน  จ  เตสํ  กายสงฺขาโร  นิรุชฺฌิสฺสติ
อิตเรสํ    เตสํ    วจีสงฺขาโร    จ   นิรุชฺฌิสฺสติ   กายสงฺขาโร   จ
นิรุชฺฌิสฺสติ ฯ
	[๑๑๒๘]   ยสฺส   กายสงฺขาโร   นิรุชฺฌิสฺสติ   ตสฺส  จิตฺตสงฺขาโร
นิรุชฺฌิสฺสตีติ:   อามนฺตา   ฯ  ยสฺส  วา  ปน  จิตฺตสงฺขาโร  นิรุชฺฌิสฺสติ
ตสฺส    กายสงฺขาโร    นิรุชฺฌิสฺสตีติ:    กามาวจรานํ    ปจฺฉิมจิตฺตสฺส
อุปฺปาทกฺขเณ      ยสฺส      จิตฺตสฺส      อนนฺตรา     กามาวจรานํ
ปจฺฉิมจิตฺตํ    อุปฺปชฺชิสฺสติ    รูปาวจเร    อรูปาวจเร    ปจฺฉิมภวิกานํ
เย   จ   รูปาวจรํ   อรูปาวจรํ   อุปปชฺชิตฺวา   ปรินิพฺพายิสฺสนฺติ  เตสํ
จวนฺตานํ   เตสํ  จิตฺตสงฺขาโร  นิรุชฺฌิสฺสติ  โน  จ  เตสํ  กายสงฺขาโร
นิรุชฺฌิสฺสติ   อิตเรสํ   จิตฺตสงฺขาโร   จ   นิรุชฺฌิสฺสติ  กายสงฺขาโร  จ
นิรุชฺฌิสฺสติ ฯ
	[๑๑๒๙]   ยสฺส   วจีสงฺขาโร   นิรุชฺฌิสฺสติ   ตสฺส   จิตฺตสงฺขาโร
นิรุชฺฌิสฺสตีติ:   อามนฺตา   ฯ  ยสฺส  วา  ปน  จิตฺตสงฺขาโร  นิรุชฺฌิสฺสติ
