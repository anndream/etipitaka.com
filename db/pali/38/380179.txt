	[๕๔๐]  ยสฺส  ฆานายตนํ  น  นิรุชฺฌติ  ตสฺส มนายตนํ น นิรุชฺฌตีติ:
อฆานกานํ   สจิตฺตกานํ   จวนฺตานํ   เตสํ  ฆานายตนํ  น  นิรุชฺฌติ  โน
จ   เตสํ   มนายตนํ   น   นิรุชฺฌติ  สพฺเพสํ  อุปปชฺชนฺตานํ  อจิตฺตกานํ
จวนฺตานํ   เตสํ   ฆานายตนญฺจ   น  นิรุชฺฌติ  มนายตนญฺจ  น  นิรุชฺฌติ
ยสฺส  วา  ปน  มนายตนํ  น  นิรุชฺฌติ  ตสฺส  ฆานายตนํ  น  นิรุชฺฌตีติ:
อามนฺตา ฯ
	[๕๔๑]  ยสฺส  ฆานายตนํ  น  นิรุชฺฌติ ตสฺส ธมฺมายตนํ น นิรุชฺฌตีติ:
อฆานกานํ    จวนฺตานํ    เตสํ   ฆานายตนํ   น   นิรุชฺฌติ   โน   จ
เตสํ  ธมฺมายตนํ  น  นิรุชฺฌติ  สพฺเพสํ  อุปปชฺชนฺตานํ  เตสํ ฆานายตนญฺจ
น    นิรุชฺฌติ    ธมฺมายตนญฺจ   น   นิรุชฺฌติ   ฯ   ยสฺส   วา   ปน
ธมฺมายตนํ น นิรุชฺฌติ ตสฺส ฆานายตนํ น นิรุชฺฌตีติ: อามนฺตา ฯ
	[๕๔๒]  ยสฺส  รูปายตนํ  น  นิรุชฺฌติ  ตสฺส  มนายตนํ น นิรุชฺฌตีติ:
อรูปกานํ  จวนฺตานํ  เตสํ  รูปายตนํ  น  นิรุชฺฌติ  โน  จ เตสํ มนายตนํ
น   นิรุชฺฌติ   สพฺเพสํ   อุปปชฺชนฺตานํ   เตสํ  รูปายตนญฺจ  น  นิรุชฺฌติ
มนายตนญฺจ   น   นิรุชฺฌติ   ฯ  ยสฺส  วา  ปน  มนายตนํ  น  นิรุชฺฌติ
ตสฺส   รูปายตนํ   น  นิรุชฺฌตีติ:  อจิตฺตกานํ  จวนฺตานํ  เตสํ  มนายตนํ
น  นิรุชฺฌติ  โน  จ  เตสํ  รูปายตนํ  น  นิรุชฺฌติ  สพฺเพสํ อุปปชฺชนฺตานํ
เตสํ มนายตนญฺจ น นิรุชฺฌติ รูปายตนญฺจ น นิรุชฺฌติ ฯ
	[๕๔๓]  ยสฺส  รูปายตนํ  น  นิรุชฺฌติ  ตสฺส ธมฺมายตนํ น นิรุชฺฌตีติ:
อรูปกานํ  จวนฺตานํ  เตสํ  รูปายตนํ  น  นิรุชฺฌติ  โน จ เตสํ ธมฺมายตนํ
