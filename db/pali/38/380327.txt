น  นิรุชฺฌิตฺถาติ:  อภิสเมตาวีนํ  ตณฺหาย อุปฺปาทกฺขเณ ตณฺหาวิปฺปยุตฺตจิตฺเต
วตฺตมาเน    เตสํ    ตตฺถ    สมุทยสจฺจํ    น    นิรุชฺฌติ   โน   จ
เตสํ   ตตฺถ   มคฺคสจฺจํ   น   นิรุชฺฌิตฺถ   สุทฺธาวาสานํ  ทุติเย  จิตฺเต
วตฺตมาเน   อนภิสเมตาวีนํ   ตณฺหาย  อุปฺปาทกฺขเณ  ตณฺหาวิปฺปยุตฺตจิตฺเต
วตฺตมาเน   อสญฺญสตฺตานํ   เตสํ   ตตฺถ   สมุทยสจฺจญฺจ   น   นิรุชฺฌติ
มคฺคสจฺจญฺจ   น   นิรุชฺฌิตฺถ   ฯ   ยสฺส   วา   ปน   ยตฺถ  มคฺคสจฺจํ
น   นิรุชฺฌิตฺถ   ตสฺส   ตตฺถ  สมุทยสจฺจํ  น  นิรุชฺฌตีติ:  อนภิสเมตาวีนํ
ตณฺหาย   ภงฺคกฺขเณ   เตสํ   ตตฺถ   มคฺคสจฺจํ   น  นิรุชฺฌิตฺถ  โน  จ
เตสํ   ตตฺถ   สมุทยสจฺจํ   น   นิรุชฺฌติ   สุทฺธาวาสานํ  ทุติเย  จิตฺเต
วตฺตมาเน   อนภิสเมตาวีนํ   ตณฺหาย  อุปฺปาทกฺขเณ  ตณฺหาวิปฺปยุตฺตจิตฺเต
วตฺตมาเน   อสญฺญสตฺตานํ   เตสํ   ตตฺถ   มคฺคสจฺจญฺจ   น   นิรุชฺฌิตฺถ
สมุทยสจฺจญฺจ น นิรุชฺฌติ ฯ
		           ___________
	[๙๕๖]   ยสฺส  ทุกฺขสจฺจํ  นิรุชฺฌติ  ตสฺส  สมุทยสจฺจํ  นิรุชฺฌิสฺสตีติ:
อคฺคมคฺคสฺส      ภงฺคกฺขเณ     อรหนฺตานํ     จิตฺตสฺส     ภงฺคกฺขเณ
ยสฺส    จิตฺตสฺส   อนนฺตรา   อคฺคมคฺคํ   ปฏิลภิสฺสนฺติ   ตสฺส   จิตฺตสฺส
ภงฺคกฺขเณ  เตสํ  ทุกฺขสจฺจํ  นิรุชฺฌติ  โน  จ  เตสํ สมุทยสจฺจํ นิรุชฺฌิสฺสติ
อิตเรสํ     จวนฺตานํ     ปวตฺเต     จิตฺตสฺส     ภงฺคกฺขเณ    เตสํ
ทุกฺขสจฺจญฺจ   นิรุชฺฌติ   สมุทยสจฺจญฺจ   นิรุชฺฌิสฺสติ   ฯ  ยสฺส  วา  ปน
สมุทยสจฺจํ    นิรุชฺฌิสฺสติ    ตสฺส    ทุกฺขสจฺจํ    นิรุชฺฌตีติ:    สพฺเพสํ
