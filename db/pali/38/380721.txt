	 [๑๕๕๒]   ยสฺส   ยตฺถ   ปฏิฆานุสโย   อปฺปหีโน   ตสฺส   ตตฺถ
มานานุสโย  อปฺปหีโนติ:  น  วตฺตพฺโพ  ปหีโนติ  วา  อปฺปหีโนติ  วา ฯ
ยสฺส   วา  ปน  ยตฺถ  มานานุสโย  อปฺปหีโน  ตสฺส  ตตฺถ  ปฏิฆานุสโย
อปฺปหีโนติ:   น   วตฺตพฺโพ   ปหีโนติ   วา  อปฺปหีโนติ  วา  ฯ  ยสฺส
ยตฺถ    ปฏิฆานุสโย    อปฺปหีโน   ตสฺส   ตตฺถ   ทิฏฺฐานุสโย   ฯเปฯ
วิจิกิจฺฉานุสโย    อปฺปหีโนติ:   ทฺวินฺนํ   ปุคฺคลานํ   ทุกฺขาย   เวทนาย
เตสํ  ตตฺถ  ปฏิฆานุสโย  อปฺปหีโน  โน  จ  เตสํ  ตตฺถ  วิจิกิจฺฉานุสโย
อปฺปหีโน   ปุถุชฺชนสฺส   ทุกฺขาย   เวทนาย   ตสฺส   ตตฺถ  ปฏิฆานุสโย
จ   อปฺปหีโน   วิจิกิจฺฉานุสโย   จ   อปฺปหีโน   ฯ   ยสฺส   วา  ปน
ยตฺถ   วิจิกิจฺฉานุสโย   อปฺปหีโน  ตสฺส  ตตฺถ  ปฏิฆานุสโย  อปฺปหีโนติ:
ปุถุชฺชนสฺส   กามธาตุยา  ทฺวีสุ  เวทนาสุ  รูปธาตุยา  อรูปธาตุยา  ตสฺส
ตตฺถ  วิจิกิจฺฉานุสโย  อปฺปหีโน  ปฏิฆานุสโย  น  วตฺตพฺโพ  ปหีโนติ  วา
อปฺปหีโนติ   วา   ตสฺเสว   ปุคฺคลสฺส   ทุกฺขาย  เวทนาย  ตสฺส  ตตฺถ
วิจิกิจฺฉานุสโย   จ   อปฺปหีโน   ปฏิฆานุสโย   จ   อปฺปหีโน  ฯ  ยสฺส
ยตฺถ   ปฏิฆานุสโย   อปฺปหีโน  ตสฺส  ตตฺถ  ภวราคานุสโย  อปฺปหีโนติ:
น   วตฺตพฺโพ  ปหีโนติ  วา  อปฺปหีโนติ  วา  ฯ  ยสฺส  วา  ปน  ยตฺถ
ภวราคานุสโย    อปฺปหีโน    ตสฺส   ตตฺถ   ปฏิฆานุสโย   อปฺปหีโนติ:
น   วตฺตพฺโพ   ปหีโนติ  วา  อปฺปหีโนติ  วา  ยสฺส  ยตฺถ  ปฏิฆานุสโย
อปฺปหีโน    ตสฺส   ตตฺถ   อวิชฺชานุสโย   อปฺปหีโนติ:   อามนฺตา   ฯ
ยสฺส  วา  ปน  ยตฺถ  อวิชฺชานุสโย  อปฺปหีโน  ตสฺส  ตตฺถ  ปฏิฆานุสโย
