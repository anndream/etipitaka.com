	[๒๑๕]   ยสฺส   รูปกฺขนฺโธ   น   นิรุชฺฌิตฺถ  ตสฺส  เวทนากฺขนฺโธ
น  นิรุชฺฌิสฺสตีติ:  นตฺถิ  ฯ  ยสฺส  วา  ปน  เวทนากฺขนฺโธ น นิรุชฺฌิสฺสติ
ตสฺส รูปกฺขนฺโธ น นิรุชฺฌิตฺถาติ: นิรุชฺฌิตฺถ ฯ
	[๒๑๖]   ยสฺส   เวทนากฺขนฺโธ  น  นิรุชฺฌิตฺถ  ตสฺส  สญฺญากฺขนฺโธ
น  นิรุชฺฌิสฺสตีติ:  นตฺถิ  ฯ  ยสฺส  วา  ปน  สญฺญากฺขนฺโธ  น นิรุชฺฌิสฺสติ
ตสฺส เวทนากฺขนฺโธ น นิรุชฺฌิตฺถาติ: นิรุชฺฌิตฺถ ฯ
	[๒๑๗] ยตฺถ รูปกฺขนฺโธ น นิรุชฺฌิตฺถ ฯเปฯ
	[๒๑๘]  ยสฺส  ยตฺถ รูปกฺขนฺโธ น นิรุชฺฌิตฺถ ตสฺส ตตฺถ เวทนากฺขนฺโธ
น     นิรุชฺฌิสฺสตีติ:    สุทฺธาวาสํ    อุปปชฺชนฺตานํ    อรูปานํ    เตสํ
ตตฺถ   รูปกฺขนฺโธ   น   นิรุชฺฌิตฺถ  โน  จ  เตสํ  ตตฺถ  เวทนากฺขนฺโธ
น   นิรุชฺฌิสฺสติ   สุทฺธาวาเส  ปรินิพฺพนฺตานํ  อรูเป  ปรินิพฺพนฺตานํ  เตสํ
ตตฺถ  รูปกฺขนฺโธ  จ  น  นิรุชฺฌิตฺถ  เวทนากฺขนฺโธ  จ  น  นิรุชฺฌิสฺสติ ฯ
ยสฺส   วา   ปน   ยตฺถ   เวทนากฺขนฺโธ   น  นิรุชฺฌิสฺสติ  ตสฺส  ตตฺถ
รูปกฺขนฺโธ   น  นิรุชฺฌิตฺถาติ:  ปญฺจโวกาเร  ปรินิพฺพนฺตานํ  อสญฺญสตฺตานํ
เตสํ    ตตฺถ    เวทนากฺขนฺโธ    น    นิรุชฺฌิสฺสติ   โน   จ   เตสํ
ตตฺถ   รูปกฺขนฺโธ   น   นิรุชฺฌิตฺถ   สุทฺธาวาเส   ปรินิพฺพนฺตานํ  อรูเป
ปรินิพฺพนฺตานํ  เตสํ  ตตฺถ  เวทนากฺขนฺโธ  จ  น  นิรุชฺฌิสฺสติ  รูปกฺขนฺโธ
จ น นิรุชฺฌิตฺถ ฯ
	[๒๑๙]   ยสฺส   ยตฺถ   เวทนากฺขนฺโธ  น  นิรุชฺฌิตฺถ  ตสฺส  ตตฺถ
สญฺญากฺขนฺโธ    น    นิรุชฺฌิสฺสตีติ:   สุทฺธาวาสํ   อุปปชฺชนฺตานํ   เตสํ
