ตตฺถ    รูปายตนํ    อุปฺปชฺชติ    ปญฺจโวกาเร    ตตฺถ    มนายตนญฺจ
อุปฺปชฺชติ รูปายตนญฺจ อุปฺปชฺชติ ฯ
	[๓๑๕]   ยตฺถ  รูปายตนํ  อุปฺปชฺชติ  ตตฺถ  ธมฺมายตนํ  อุปฺปชฺชตีติ:
อามนฺตา   ฯ   ยตฺถ   วา  ปน  ธมฺมายตนํ  อุปฺปชฺชติ  ตตฺถ  รูปายตนํ
อุปฺปชฺชตีติ:   อรูเป   ตตฺถ   ธมฺมายตนํ   อุปฺปชฺชติ   โน   จ   ตตฺถ
รูปายตนํ   อุปฺปชฺชติ   ปญฺจโวกาเร   อสญฺญสตฺเต   ตตฺถ  ธมฺมายตนญฺจ
อุปฺปชฺชติ รูปายตนญฺจ อุปฺปชฺชติ ฯ
	[๓๑๖]   ยตฺถ  มนายตนํ  อุปฺปชฺชติ  ตตฺถ  ธมฺมายตนํ  อุปฺปชฺชตีติ:
อามนฺตา    ฯ    ยตฺถ    วา    ปน   ธมฺมายตนํ   อุปฺปชฺชติ   ตตฺถ
มนายตนํ    อุปฺปชฺชตีติ:    อสญฺญสตฺเต   ตตฺถ   ธมฺมายตนํ   อุปฺปชฺชติ
โน   จ   ตตฺถ   มนายตนํ  อุปฺปชฺชติ  จตุโวกาเร  ปญฺจโวกาเร  ตตฺถ
ธมฺมายตนญฺจ อุปฺปชฺชติ มนายตนญฺจ อุปฺปชฺชติ ฯ
	[๓๑๗]  ยสฺส  ยตฺถ  จกฺขายตนํ  อุปฺปชฺชติ  ตสฺส  ตตฺถ  โสตายตนํ
อุปฺปชฺชตีติ:    สจกฺขุกานํ    อโสตกานํ    อุปปชฺชนฺตานํ   เตสํ   ตตฺถ
จกฺขายตนํ   อุปฺปชฺชติ   โน   จ   เตสํ   ตตฺถ   โสตายตนํ  อุปฺปชฺชติ
สจกฺขุกานํ    สโสตกานํ    อุปปชฺชนฺตานํ   เตสํ   ตตฺถ   จกฺขายตนญฺจ
อุปฺปชฺชติ  โสตายตนญฺจ  อุปฺปชฺชติ  ฯ  ยสฺส  วา  ปน  ยตฺถ  โสตายตนํ
อุปฺปชฺชติ   ตสฺส   ตตฺถ  จกฺขายตนํ  อุปฺปชฺชตีติ:  สโสตกานํ  อจกฺขุกานํ
อุปปชฺชนฺตานํ   เตสํ   ตตฺถ  โสตายตนํ  อุปฺปชฺชติ  โน  จ  เตสํ  ตตฺถ
จกฺขายตนํ    อุปฺปชฺชติ   สโสตกานํ   สจกฺขุกานํ   อุปปชฺชนฺตานํ   เตสํ
