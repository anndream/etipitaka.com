	 [๑๐๑๘]  โย  ทุกฺขสจฺจํ  ปริชานิตฺถ  โส  สมุทยสจฺจํ  ปชหิตฺถาติ:
อามนฺตา   ฯ   โย   วา   ปน   สมุทยสจฺจํ   ปชหิตฺถ  โส  ทุกฺขสจฺจํ
ปริชานิตฺถาติ:   อามนฺตา   ฯ   โย   ทุกฺขสจฺจํ   น   ปริชานิตฺถ  โส
สมุทยสจฺจํ   นปฺปชหิตฺถาติ:   อามนฺตา   ฯ   โย  วา  ปน  สมุทยสจฺจํ
นปฺปชหิตฺถ โส ทุกฺขสจฺจํ น ปริชานิตฺถาติ: อามนฺตา ฯ
	 [๑๐๑๙]    โย    ทุกฺขสจฺจํ    ปริชานิสฺสติ    โส   สมุทยสจฺจํ
ปชหิสฺสตีติ:   อามนฺตา   ฯ   โย  วา  ปน  สมุทยสจฺจํ  ปชหิสฺสติ  โส
ทุกฺขสจฺจํ   ปริชานิสฺสตีติ:  อามนฺตา  ฯ  โย  ทุกฺขสจฺจํ  น  ปริชานิสฺสติ
โส  สมุทยสจฺจํ  นปฺปชหิสฺสตีติ:  อามนฺตา  ฯ  โย  วา  ปน  สมุทยสจฺจํ
นปฺปชหิสฺสติ โส ทุกฺขสจฺจํ น ปริชานิสฺสตีติ: อามนฺตา ฯ
	 [๑๐๒๐]  โย  ทุกฺขสจฺจํ  ปริชานาติ  โส  สมุทยสจฺจํ  ปชหิตฺถาติ:
โน  ฯ  โย  วา  ปน  สมุทยสจฺจํ  ปชหิตฺถ  โส  ทุกฺขสจฺจํ ปริชานาตีติ:
โน   ฯ  โย  ทุกฺขสจฺจํ  น  ปริชานาติ  โส  สมุทยสจฺจํ  นปฺปชหิตฺถาติ:
อรหา     ทุกฺขสจฺจํ     น     ปริชานาติ    โน    จ    สมุทยสจฺจํ
นปฺปชหิตฺถ     อคฺคมคฺคสมงฺคิญฺจ    อรหนฺตญฺจ    ฐเปตฺวา    อวเสสา
ปุคฺคลา   ทุกฺขสจฺจญฺจ   น   ปริชานนฺติ   สมุทยสจฺจญฺจ   นปฺปชหิตฺถ  ฯ
โน   วา  ปน  สมุทยสจฺจํ  นปฺปชหิตฺถ  โส  ทุกฺขสจฺจํ  น  ปริชานาตีติ:
อคฺคมคฺคสมงฺคี  สมุทยสจฺจํ  นปฺปชหิตฺถ  โน  จ  ทุกฺขสจฺจํ  น  ปริชานาติ
อคฺคมคฺคสมงฺคิญฺจ     อรหนฺตญฺจ     ฐเปตฺวา     อวเสสา    ปุคฺคลา
สมุทยสจฺจญฺจ นปฺปชหิตฺถ ทุกฺขสจฺจญฺจ น ปริชานนฺติ ฯ
