น นิรุชฺฌิสฺสติ ตสฺส ตตฺถ ฆานายตนํ น นิรุชฺฌิสฺสตีติ: อามนฺตา ฯ
	[๕๗๗]  ยสฺส  ยตฺถ  ฆานายตนํ  น  นิรุชฺฌิสฺสติ ตสฺส ตตฺถ มนายตนํ
น   นิรุชฺฌิสฺสตีติ:   รูปาวจรานํ   อรูปาวจรานํ  เตสํ  ตตฺถ  ฆานายตนํ
น  นิรุชฺฌิสฺสติ  โน  จ  เตสํ  ตตฺถ  มนายตนํ น นิรุชฺฌิสฺสติ ปรินิพฺพนฺตานํ
อสญฺญสตฺตานํ     เตสํ     ตตฺถ     ฆานายตนญฺจ    น    นิรุชฺฌิสฺสติ
มนายตนญฺจ   น   นิรุชฺฌิสฺสติ   ฯ   ยสฺส   วา   ปน  ยตฺถ  มนายตนํ
น นิรุชฺฌิสฺสติ ตสฺส ตตฺถ ฆานายตนํ น นิรุชฺฌิสฺสตีติ: อามนฺตา ฯ
	[๕๗๘]   ยสฺส   ยตฺถ   ฆานายตนํ   น   นิรุชฺฌิสฺสติ  ตสฺส  ตตฺถ
ธมฺมายตนํ   น   นิรุชฺฌิสฺสตีติ:   รูปาวจรานํ  อรูปาวจรานํ  เตสํ  ตตฺถ
ฆานายตนํ  น  นิรุชฺฌิสฺสติ  โน  จ  เตสํ  ตตฺถ  ธมฺมายตนํ น นิรุชฺฌิสฺสติ
ปรินิพฺพนฺตานํ   เตสํ   ตตฺถ  ฆานายตนญฺจ  น  นิรุชฺฌิสฺสติ  ธมฺมายตนญฺจ
น   นิรุชฺฌิสฺสติ   ฯ   ยสฺส  วา  ปน  ยตฺถ  ธมฺมายตนํ  น  นิรุชฺฌิสฺสติ
ตสฺส ตตฺถ ฆานายตนํ น นิรุชฺฌิสฺสตีติ: อามนฺตา ฯ
	[๕๗๙]  ยสฺส  ยตฺถ  รูปายตนํ  น  นิรุชฺฌิสฺสติ  ตสฺส ตตฺถ มนายตนํ
น   นิรุชฺฌิสฺสตีติ:   อรูปานํ  เตสํ  ตตฺถ  รูปายตนํ  น  นิรุชฺฌิสฺสติ  โน
จ   เตสํ   ตตฺถ   มนายตนํ  น  นิรุชฺฌิสฺสติ  ปรินิพฺพนฺตานํ  เตสํ  ตตฺถ
รูปายตนญฺจ   น   นิรุชฺฌิสฺสติ   มนายตนญฺจ   น   นิรุชฺฌิสฺสติ  ฯ  ยสฺส
วา   ปน   ยตฺถ   มนายตนํ   น   นิรุชฺฌิสฺสติ   ตสฺส  ตตฺถ  รูปายตนํ
น   นิรุชฺฌิสฺสตีติ:   อสญฺญสตฺตานํ  เตสํ  ตตฺถ  มนายตนํ  น  นิรุชฺฌิสฺสติ
โน   จ   เตสํ   ตตฺถ   รูปายตนํ  น  นิรุชฺฌิสฺสติ  ปรินิพฺพนฺตานํ  เตสํ
