อวิชฺชานุสโย   นานุเสตีติ:   ทุกฺขาย  เวทนาย  รูปธาตุยา  อรูปธาตุยา
เอตฺถ  กามราคานุสโย  นานุเสติ  โน  จ  ตตฺถ  อวิชฺชานุสโย นานุเสติ
อปริยาปนฺเน   เอตฺถ   กามราคานุสโย  จ  นานุเสติ  อวิชฺชานุสโย  จ
นานุเสติ  ฯ  ยตฺถ  วา  ปน อวิชฺชานุสโย นานุเสติ ตตฺถ กามราคานุสโย
นานุเสตีติ: อามนฺตา ฯ
	 [๑๒๖๗]  ยตฺถ  ปฏิฆานุสโย นานุเสติ ตตฺถ มานานุสโย นานุเสตีติ:
กามธาตุยา  ทฺวีสุ  เวทนาสุ  รูปธาตุยา  อรูปธาตุยา  เอตฺถ ปฏิฆานุสโย
นานุเสติ   โน   จ  ตตฺถ  มานานุสโย  นานุเสติ  อปริยาปนฺเน  เอตฺถ
ปฏิฆานุสโย  จ  นานุเสติ  มานานุสโย  จ  นานุเสติ  ฯ  ยตฺถ  วา ปน
มานานุสโย    นานุเสติ    ตตฺถ   ปฏิฆานุสโย   นานุเสตีติ:   ทุกฺขาย
เวทนาย   เอตฺถ   มานานุสโย   นานุเสติ  โน  จ  ตตฺถ  ปฏิฆานุสโย
นานุเสติ   อปริยาปนฺเน  เอตฺถ  มานานุสโย  จ  นานุเสติ  ปฏิฆานุสโย
จ   นานุเสติ   ฯ   ยตฺถ   ปฏิฆานุสโย   นานุเสติ  ตตฺถ  ทิฏฺฐานุสโย
ฯเปฯ      วิจิกิจฺฉานุสโย      นานุเสตีติ:     กามธาตุยา     ทฺวีสุ
เวทนาสุ    รูปธาตุยา   อรูปธาตุยา   เอตฺถ   ปฏิฆานุสโย   นานุเสติ
โน  จ  ตตฺถ  วิจิกิจฺฉานุสโย  นานุเสติ  อปริยาปนฺเน เอตฺถ ปฏิฆานุสโย
จ   นานุเสติ   วิจิกิจฺฉานุสโย   จ   นานุเสติ   ฯ   ยตฺถ   วา  ปน
วิจิกิจฺฉานุสโย   นานุเสติ  ตตฺถ  ปฏิฆานุสโย  นานุเสตีติ:  อามนฺตา  ฯ
ยตฺถ  ปฏิฆานุสโย  นานุเสติ  ตตฺถ  ภวราคานุสโย นานุเสตีติ: รูปธาตุยา
อรูปธาตุยา    เอตฺถ    ปฏิฆานุสโย    นานุเสติ    โน    จ   ตตฺถ
