จ    อรูปํ    อุปปชฺชิตฺวา   ปรินิพฺพายิสฺสนฺติ   เตสํ   จวนฺตานํ   เตสํ
จกฺขายตนํ   อุปฺปชฺชิตฺถ   โน   จ   เตสํ   โสตายตนํ   นิรุชฺฌิสฺสติ  ฯ
อิตเรสํ   เตสํ   จกฺขายตนญฺจ  อุปฺปชฺชิตฺถ  โสตายตนญฺจ  นิรุชฺฌิสฺสติ  ฯ
ยสฺส  วา  ปน  โสตายตนํ  นิรุชฺฌิสฺสติ  ตสฺส  จกฺขายตนํ  อุปฺปชฺชิตฺถาติ:
อามนฺตา   ฯ   ยถา   นิโรธวาเร   อตีเตนานาคตา  ปุจฺฉา  ยสฺสกมฺปิ
ยตฺถกมฺปิ    ยสฺสยตฺถกมฺปิ    อนุโลมมฺปิ    ปจฺจนิยมฺปิ    วิภตฺตํ   เอวํ
อุปฺปาทนิโรเธปิ อตีเตนานาคตา ปุจฺฉา วิภชิตพฺพา ฯ
		      อุปฺปาทนิโรธวารํ นิฏฺฐิตํ ฯ
		         ปวตฺติวาโร ฯ
		          ________________
		          ปริญฺญาวาโร
	[๗๘๘]  โย  จกฺขายตนํ  ปริชานาติ  โส  โสตายตนํ  ปริชานาตีติ:
อามนฺตา   ฯ   โย   วา  ปน  โสตายตนํ  ปริชานาติ  โส  จกฺขายตนํ
ปริชานาตีติ:  อามนฺตา  ฯ  โย  จกฺขายตนํ  น ปริชานาติ โส โสตายตนํ
น  ปริชานาตีติ:  อามนฺตา  ฯ  โย  วา  ปน  โสตายตนํ  น ปริชานาติ
โส จกฺขายตนํ น ปริชานาตีติ: อามนฺตา ฯ
	[๗๘๙]  โย  จกฺขายตนํ  ปริชานิตฺถ  โส  โสตายตนํ ปริชานิตฺถาติ:
อามนฺตา   ฯ   โย   วา  ปน  โสตายตนํ  ปริชานิตฺถ  โส  จกฺขายตนํ
ปริชานิตฺถาติ:   อามนฺตา   ฯ   โย   จกฺขายตนํ   น  ปริชานิตฺถ  โส
โสตายตนํ   น  ปริชานิตฺถาติ:  อามนฺตา  ฯ  โย  วา  ปน  โสตายตนํ
