อามนฺตา   ฯ   ยสฺส   ยตฺถ   กามราคานุสโย   นานุเสติ  ตสฺส  ตตฺถ
ทิฏฺฐานุสโย   ฯเปฯ   วิจิกิจฺฉานุสโย   นานุเสตีติ:  ปุถุชฺชนสฺส  ทุกฺขาย
เวทนาย  รูปธาตุยา  อรูปธาตุยา  ตสฺส  ตตฺถ  กามราคานุสโย นานุเสติ
โน   จ   ตสฺส   ตตฺถ   วิจิกิจฺฉานุสโย   นานุเสติ  ตสฺเสว  ปุคฺคลสฺส
อปริยาปนฺเน  ตสฺส  ตตฺถ  กามราคานุสโย  จ  นานุเสติ  วิจิกิจฺฉานุสโย
จ    นานุเสติ    ทฺวินฺนํ    ปุคฺคลานํ   สพฺพตฺถ   กามราคานุสโย   จ
นานุเสติ   วิจิกิจฺฉานุสโย   จ   นานุเสติ   ฯ   ยสฺส  วา  ปน  ยตฺถ
วิจิกิจฺฉานุสโย   นานุเสติ   ตสฺส   ตตฺถ   กามราคานุสโย  นานุเสตีติ:
ทฺวินฺนํ  ปุคฺคลานํ  กามธาตุยา  ทฺวีสุ  เวทนาสุ  เตสํ ตตฺถ วิจิกิจฺฉานุสโย
นานุเสติ   โน   จ   เตสํ  ตตฺถ  กามราคานุสโย  นานุเสติ  เตสํเยว
ปุคฺคลานํ   ทุกฺขาย   เวทนาย   รูปธาตุยา   อรูปธาตุยา  อปริยาปนฺเน
เตสํ  ตตฺถ  วิจิกิจฺฉานุสโย  จ  นานุเสติ  กามราคานุสโย  จ  นานุเสติ
ทฺวินฺนํ  ปุคฺคลานํ  สพฺพตฺถ  วิจิกิจฺฉานุสโย  จ  นานุเสติ  กามราคานุสโย
จ   นานุเสติ   ฯ   ยสฺส   ยตฺถ   กามราคานุสโย   นานุเสติ   ตสฺส
ตตฺถ    ภวราคานุสโย    นานุเสตีติ:    ติณฺณํ   ปุคฺคลานํ   รูปธาตุยา
อรูปธาตุยา  เตสํ  ตตฺถ  กามราคานุสโย  นานุเสติ  โน  จ  เตสํ ตตฺถ
ภวราคานุสโย    นานุเสติ   เตสํเยว   ปุคฺคลานํ   ทุกฺขาย   เวทนาย
อปริยาปนฺเน  เตสํ  ตตฺถ  กามราคานุสโย  จ  นานุเสติ  ภวราคานุสโย
จ    นานุเสติ   อนาคามิสฺส   รูปธาตุยา   อรูปธาตุยา   ตสฺส   ตตฺถ
กามราคานุสโย  นานุเสติ  โน  จ  ตสฺส  ตตฺถ  ภวราคานุสโย นานุเสติ
