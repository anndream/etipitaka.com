	[๓๒๗]   ยสฺส   รูปายตนํ  นุปฺปชฺชติ  ตสฺส  มนายตนํ  นุปฺปชฺชตีติ:
อรูปกานํ   อุปปชฺชนฺตานํ   เตสํ   รูปายตนํ   นุปฺปชฺชติ   โน  จ  เตสํ
มนายตนํ   นุปฺปชฺชติ   สพฺเพสํ   จวนฺตานํ  เตสํ  รูปายตนญฺจ  นุปฺปชฺชติ
มนายตนญฺจ   นุปฺปชฺชติ   ฯ   ยสฺส   วา   ปน   มนายตนํ   นุปฺปชฺชติ
ตสฺส    รูปายตนํ    นุปฺปชฺชตีติ:    อจิตฺตกานํ    อุปปชฺชนฺตานํ   เตสํ
มนายตนํ   นุปฺปชฺชติ   โน   จ   เตสํ   รูปายตนํ   นุปฺปชฺชติ  สพฺเพสํ๔
จวนฺตานํ เตสํ มนายตนญฺจ นุปฺปชฺชติ รูปายตนญฺจ นุปฺปชฺชติ ฯ
	[๓๒๘]   ยสฺส  รูปายตนํ  นุปฺปชฺชติ  ตสฺส  ธมฺมายตนํ  นุปฺปชฺชตีติ:
อรูปกานํ     อุปปชฺชนฺตานํ     เตสํ     รูปายตนํ    นุปฺปชฺชติ    โน
จ   เตสํ   ธมฺมายตนํ  นุปฺปชฺชติ  สพฺเพสํ  จวนฺตานํ  เตสํ  รูปายตนญฺจ
นุปฺปชฺชติ     ธมฺมายตนญฺจ     นุปฺปชฺชติ    ฯ    ยสฺส    วา    ปน
ธมฺมายตนํ นุปฺปชฺชติ ตสฺส รูปายตนํ นุปฺปชฺชตีติ: อามนฺตา ฯ
	[๓๒๙]   ยสฺส  มนายตนํ  นุปฺปชฺชติ  ตสฺส  ธมฺมายตนํ  นุปฺปชฺชตีติ:
อจิตฺตกานํ     อุปปชฺชนฺตานํ     เตสํ    มนายตนํ    นุปฺปชฺชติ    โน
จ   เตสํ   ธมฺมายตนํ  นุปฺปชฺชติ  สพฺเพสํ  จวนฺตานํ  เตสํ  มนายตนญฺจ
นุปฺปชฺชติ   ธมฺมายตนญฺจ   นุปฺปชฺชติ   ฯ   ยสฺส   วา  ปน  ธมฺมายตนํ
นุปฺปชฺชติ ตสฺส มนายตนํ นุปฺปชฺชตีติ: อามนฺตา ฯ
	[๓๓๐]  ตตฺถ  จกฺขายตนํ  นุปฺปชฺชติ  ตตฺถ  โสตายตนํ  นุปฺปชฺชตีติ:
อามนฺตา    ฯ    ยตฺถ    วา    ปน   โสตายตนํ   นุปฺปชฺชติ   ตตฺถ
จกฺขายตนํ นุปฺปชฺชตีติ: อามนฺตา ฯ
