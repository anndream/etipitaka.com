รูปญฺเจว   รูปายตนญฺจ   ฯ   รูปายตนํ   รูปนฺติ:  อามนฺตา  ฯ  สทฺโท
สทฺทายตนนฺติ:   อามนฺตา   ฯ   สทฺทายตนํ   สทฺโทติ:   อามนฺตา   ฯ
คนฺโธ   คนฺธายตนนฺติ:   สีลคนฺโธ   สมาธิคนฺโธ   ปญฺญาคนฺโธ   คนฺโธ
น   คนฺธายตนํ   คนฺธายตนํ  คนฺโธ  เจว  คนฺธายตนญฺจ  ฯ  คนฺธายตนํ
คนฺโธติ:   อามนฺตา   ฯ   รโส   รสายตนนฺติ:   อตฺถรโส   ธมฺมรโส
วิมุตฺติรโส   รโส  น  รสายตนํ  รสายตนํ  รโส  เจว  รสายตนญฺจ  ฯ
รสายตนํ    รโสติ:    อามนฺตา   ฯ   โผฏฺฐพฺโพ   โผฏฺฐพฺพายตนนฺติ:
อามนฺตา    ฯ   โผฏฺฐพฺพายตนํ   โผฏฺฐพฺโพติ:   อามนฺตา   ฯ   มโน
มนายตนนฺติ:   อามนฺตา   ฯ   มนายตนํ  มโนติ:  อามนฺตา  ฯ  ธมฺโม
ธมฺมายตนนฺติ:  ธมฺมายตนํ  ฐเปตฺวา  อวเสโส ธมฺโม ธมฺโม น ธมฺมายตนํ
ธมฺมายตนํ     ธมฺโม     เจว     ธมฺมายตนญฺจ     ฯ    ธมฺมายตนํ
ธมฺโมติ: อามนฺตา ฯ
	[๒๘๙]  น  จกฺขุ  น  จกฺขายตนนฺติ:  อามนฺตา  ฯ  น  จกฺขายตนํ
น   จกฺขูติ:   ทิพฺพจกฺขุ   ปญฺญาจกฺขุ   น   จกฺขายตนํ   จกฺขุ  จกฺขุญฺจ
จกฺขายตนญฺจ  ฐเปตฺวา  อวเสสา  น  เจว  จกฺขุ  น  จ  จกฺขายตนํ ฯ
น  โสตํ  น  โสตายตนนฺติ:  อามนฺตา  ฯ  น  โสตายตนํ  น  โสตนฺติ:
ทิพฺพโสตํ   ตณฺหาโสตํ   น   โสตายตนํ   โสตํ   โสตญฺจ  โสตายตนญฺจ
ฐเปตฺวา   อวเสสา   น  เจว  โสตํ  น  จ  โสตายตนํ  ฯ  น  ฆานํ
น  ฆานายตนนฺติ:  อามนฺตา  ฯ  น  ฆานายตนํ  น ฆานนฺติ: อามนฺตา ฯ
น  ชิวฺหา  น  ชิวฺหายตนนฺติ:  อามนฺตา  ฯ  น  ชิวฺหายตนํ  น ชิวฺหาติ:
