สพฺเพ   เต   กุสลมูเลน   อญฺญมญฺญมูลกาติ:   มูลานิ   ยานิ   เอกโต
อุปฺปชฺชนฺติ    กุสลมูลานิ    เอกมูลกานิ    เจว   อญฺญมญฺญมูลกานิ   จ
อวเสสา   กุสลมูลสหชาตา   ธมฺมา   กุสลมูเลน   เอกมูลกา   น   จ
อญฺญมญฺญมูลกา    ฯ    เย    วา   ปน   กุสลมูเลน   อญฺญมญฺญมูลกา
สพฺเพ เต ธมฺมา กุสลาติ: อามนฺตา ฯ
	[๙]  เยเกจิ  กุสลา  ธมฺมา สพฺเพ เต กุสลมูลมูลกาติ: อามนฺตา ฯ
เย  วา  ปน  กุสลมูลมูลกา  สพฺเพ  เต  ธมฺมา  กุสลาติ: กุสลสมุฏฺฐานํ
รูปํ   กุสลมูลมูลกํ   น   กุสลํ  สพฺเพ  เต  กุสลมูเลน  เอกมูลมูลกาติ:
เยเกจิ   กุสลา   ธมฺมา   สพฺเพ   เต   กุสลมูเลน   เอกมูลมูลกาติ:
อามนฺตา   ฯ   เย   วา   ปน  กุสลมูเลน  เอกมูลมูลกา  สพฺเพ  เต
ธมฺมา   กุสลาติ:  กุสลสมุฏฺฐานํ  รูปํ  กุสลมูเลน  เอกมูลมูลกํ  น  กุสลํ
กุสลํ   กุสลมูเลน   เอกมูลมูลกญฺเจว   กุสลญฺจ  ฯ  เยเกจิ  กุสลมูเลน
เอกมูลมูลกา   ธมฺมา   สพฺเพ   เต   กุสลมูเลน   อญฺญมญฺญมูลมูลกาติ:
มูลานิ   ยานิ   เอกโต   อุปฺปชฺชนฺติ   กุสลมูลานิ  เอกมูลมูลกานิ  เจว
อญฺญมญฺญมูลมูลกานิ   จ   อวเสสา   กุสลมูลสหชาตา  ธมฺมา  กุสลมูเลน
เอกมูลมูลกา   น   จ  อญฺญมญฺญมูลมูลกา  ฯ  เย  วา  ปน  กุสลมูเลน
อญฺญมญฺญมูลมูลกา สพฺเพ เต ธมฺมา กุสลาติ: อามนฺตา ฯ
		          ___________
	[๑๐]  เยเกจิ  อกุสลา  ธมฺมา  สพฺเพ  เต  อกุสลมูลาติ:  ตีเณว
อกุสลมูลานิ   อวเสสา   อกุสลา   ธมฺมา  น  อกุสลมูลา  ฯ  เย  วา
