สพฺพตฺถ  ปฏิฆานุสยญฺจ  น  ปริชานนฺติ  อวิชฺชานุสยญฺจ  น  ปริชานนฺติ  ฯ
โย  วา  ปน  ยโต  อวิชฺชานุสยํ  น  ปริชานาติ  โส  ตโต  ปฏิฆานุสยํ
น   ปริชานาตีติ:   อนาคามิมคฺคสมงฺคี   ทุกฺขาย   เวทนาย  โส  ตโต
อวิชฺชานุสยํ  น  ปริชานาติ  โน  จ  โส  ตโต  ปฏิฆานุสยํ น ปริชานาติ
โสว     ปุคฺคโล     กามธาตุยา     ทฺวีสุ    เวทนาสุ    รูปธาตุยา
อรูปธาตุยา   อปริยาปนฺเน   โส   ตโต  อวิชฺชานุสยญฺจ  น  ปริชานาติ๗
ปฏิฆานุสยญฺจ   น   ปริชานาติ  ทฺวินฺนํ  มคฺคสมงฺคีนํ  ฐเปตฺวา  อวเสสา
ปุคฺคลา   สพฺพตฺถ   อวิชฺชานุสยญฺจ   น   ปริชานนฺติ   ปฏิฆานุสยญฺจ  น
ปริชานนฺติ ฯ
	 [๑๔๗๗]   โย   ยโต   มานานุสยํ   น   ปริชานาติ  โส  ตโต
ทิฏฺฐานุสยํ  ฯเปฯ  วิจิกิจฺฉานุสยํ  น  ปริชานาตีติ:  อฏฺฐมโก กามธาตุยา
ตีสุ   เวทนาสุ   รูปธาตุยา   อรูปธาตุยา   โส   ตโต  มานานุสยํ  น
ปริชานาติ   โน   จ   โส   ตโต  วิจิกิจฺฉานุสยํ  น  ปริชานาติ  โสว
ปุคฺคโล    อปริยาปนฺเน   โส   ตโต   มานานุสยญฺจ   น   ปริชานาติ
วิจิกิจฺฉานุสยญฺจ   น  ปริชานาติ  อคฺคมคฺคสมงฺคิญฺจ  อฏฺฐมกญฺจ  ฐเปตฺวา
อวเสสา  ปุคฺคลา  สพฺพตฺถ  มานานุสยญฺจ  น  ปริชานนฺติ วิจิกิจฺฉานุสยญฺจ
น   ปริชานนฺติ   ฯ  โย  วา  ปน  ยโต  วิจิกิจฺฉานุสยํ  น  ปริชานาติ
โส     ตโต     มานานุสยํ     น    ปริชานาตีติ:    อคฺคมคฺคสมงฺคี
กามธาตุยา   ทฺวีสุ   เวทนาสุ   รูปธาตุยา   อรูปธาตุยา   โส   ตโต
วิจิกิจฺฉานุสยํ  น  ปริชานาติ  โน  จ  โส  ตโต มานานุสยํ น ปริชานาติ
