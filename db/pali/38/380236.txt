นิรุชฺฌิสฺสติ  ตสฺส  ฆานายตนํ  อุปฺปชฺชิสฺสตีติ:  ปจฺฉิมภวิกานํ  อุปปชฺชนฺตานํ
เย   จ   รูปาวจรํ   อรูปาวจรํ   อุปปชฺชิตฺวา   ปรินิพฺพายิสฺสนฺติ  เตสํ
ธมฺมายตนํ   นิรุชฺฌิสฺสติ  โน  จ  เตสํ  ฆานายตนํ  อุปฺปชฺชิสฺสติ  อิตเรสํ
เตสํ ธมฺมายตนญฺจ นิรุชฺฌิสฺสติ ฆานายตนญฺจ อุปฺปชฺชิสฺสติ ฯ
	[๗๑๓]   ยสฺส   รูปายตนํ   อุปฺปชฺชิสฺสติ   ตสฺส  มนายตนํ  ฯเปฯ
ธมฺมายตนํ   นิรุชฺฌิสฺสตีติ:   อามนฺตา   ฯ   ยสฺส  วา  ปน  ธมฺมายตนํ
นิรุชฺฌิสฺสติ   ตสฺส  รูปายตนํ  อุปฺปชฺชิสฺสตีติ:  ปจฺฉิมภวิกานํ  อุปปชฺชนฺตานํ
เย    จ    อรูปํ   อุปปชฺชิตฺวา   ปรินิพฺพายิสฺสนฺติ   เตสํ   ธมฺมายตนํ
นิรุชฺฌิสฺสติ   โน   จ   เตสํ   รูปายตนํ   อุปฺปชฺชิสฺสติ   อิตเรสํ  เตสํ
ธมฺมายตนญฺจ นิรุชฺฌิสฺสติ รูปายตนญฺจ อุปฺปชฺชิสฺสติ ฯ
	[๗๑๔]    ยสฺส    มนายตนํ    อุปฺปชฺชิสฺสติ    ตสฺส   ธมฺมายตนํ
นิรุชฺฌิสฺสตีติ:   อามนฺตา   ฯ   ยสฺส   วา  ปน  ธมฺมายตนํ  นิรุชฺฌิสฺสติ
ตสฺส   มนายตนํ   อุปฺปชฺชิสฺสตีติ:   ปจฺฉิมภวิกานํ   อุปปชฺชนฺตานํ   เตสํ
ธมฺมายตนํ   นิรุชฺฌิสฺสติ   โน  จ  เตสํ  มนายตนํ  อุปฺปชฺชิสฺสติ  อิตเรสํ
เตสํ ธมฺมายตนญฺจ นิรุชฺฌิสฺสติ มนายตนญฺจ อุปฺปชฺชิสฺสติ ฯ
	[๗๑๕] ยตฺถ จกฺขายตนํ อุปฺปชฺชิสฺสติ ฯเปฯ
	[๗๑๖]    ยสฺส   ยตฺถ   จกฺขายตนํ   อุปฺปชฺชิสฺสติ   ตสฺส   ตตฺถ
โสตายตนํ  นิรุชฺฌิสฺสตีติ:  อามนฺตา  ฯ  ยสฺส  วา  ปน  ยตฺถ โสตายตนํ
นิรุชฺฌิสฺสติ    ตสฺส   ตตฺถ   จกฺขายตนํ   อุปฺปชฺชิสฺสตีติ:   ปจฺฉิมภวิกานํ
ปญฺจโวการํ    อุปปชฺชนฺตานํ    เตสํ    ตตฺถ   โสตายตนํ   นิรุชฺฌิสฺสติ
