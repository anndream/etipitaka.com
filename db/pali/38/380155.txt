ธมฺมายตนํ      นุปฺปชฺชิสฺสตีติ:     สพฺเพสํ     จวนฺตานํ     อรูปกานํ
อุปปชฺชนฺตานํ   เตสํ   รูปายตนํ   นุปฺปชฺชติ   โน  จ  เตสํ  ธมฺมายตนํ
นุปฺปชฺชิสฺสติ    ปญฺจโวกาเร    ปรินิพฺพนฺตานํ    อรูเป    ปจฺฉิมภวิกานํ
เตสํ   รูปายตนญฺจ   นุปฺปชฺชติ   ธมฺมายตนญฺจ   นุปฺปชฺชิสฺสติ   ฯ  ยสฺส
วา    ปน   ธมฺมายตนํ   นุปฺปชฺชิสฺสติ   ตสฺส   รูปายตนํ   นุปฺปชฺชตีติ:
ปจฺฉิมภวิกานํ   ปญฺจโวการํ  อุปปชฺชนฺตานํ  เตสํ  ธมฺมายตนํ  นุปฺปชฺชิสฺสติ
โน    จ   เตสํ   รูปายตนํ   นุปฺปชฺชติ   ปญฺจโวกาเร   ปรินิพฺพนฺตานํ
อรูเป      ปจฺฉิมภวิกานํ      เตสํ     ธมฺมายตนญฺจ     นุปฺปชฺชิสฺสติ
รูปายตนญฺจ นุปฺปชฺชติ ฯ
	[๔๗๔]     ยสฺส    มนายตนํ    นุปฺปชฺชติ    ตสฺส    ธมฺมายตนํ
นุปฺปชฺชิสฺสตีติ:   สพฺเพสํ   จวนฺตานํ   อจิตฺตกานํ   อุปปชฺชนฺตานํ   เตสํ
มนายตนํ  นุปฺปชฺชติ  โน  จ  เตสํ  ธมฺมายตนํ  นุปฺปชฺชิสฺสติ ปรินิพฺพนฺตานํ
เตสํ    มนายตนญฺจ    นุปฺปชฺชติ    ธมฺมายตนญฺจ    นุปฺปชฺชิสฺสติ    ฯ
ยสฺส   วา   ปน  ธมฺมายตนํ  นุปฺปชฺชิสฺสติ  ตสฺส  มนายตนํ  นุปฺปชฺชตีติ:
ปจฺฉิมภวิกานํ   อุปปชฺชนฺตานํ   เตสํ   ธมฺมายตนํ   นุปฺปชฺชิสฺสติ  โน  จ
เตสํ    มนายตนํ    นุปฺปชฺชติ    ปรินิพฺพนฺตานํ    เตสํ   ธมฺมายตนญฺจ
นุปฺปชฺชิสฺสติ มนายตนญฺจ นุปฺปชฺชติ ฯ
	[๔๗๕] ยตฺถ จกฺขายตนํ นุปฺปชฺชติ ฯเปฯ
	[๔๗๖]  ยสฺส   ยตฺถ  จกฺขายตนํ  นุปฺปชฺชติ  ตสฺส  ตตฺถ โสตายตนํ
นุปฺปชฺชิสฺสตีติ:    ปญฺจโวการา    จวนฺตานํ    อจกฺขุกานํ    กามาวจรํ
