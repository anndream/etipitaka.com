ยตฺถ    สมุทยสจฺจํ   นิรุชฺฌิสฺสติ   ตสฺส   ตตฺถ   ทุกฺขสจฺจํ   นิรุชฺฌตีติ:
จตุโวการํ   ปญฺจโวการํ   อุปปชฺชนฺตานํ  ปวตฺเต  จิตฺตสฺส  อุปฺปาทกฺขเณ
อรูเป   มคฺคสฺส   จ   ผลสฺส   จ  ภงฺคกฺขเณ  เตสํ  ตตฺถ  สมุทยสจฺจํ
นิรุชฺฌิสฺสติ   โน   จ   เตสํ   ตตฺถ   ทุกฺขสจฺจํ   นิรุชฺฌติ  จตุโวการา
ปญฺจโวการา   จวนฺตานํ   ปวตฺเต   จิตฺตสฺส   ภงฺคกฺขเณ   เตสํ  ตตฺถ
สมุทยสจฺจญฺจ นิรุชฺฌิสฺสติ ทุกฺขสจฺจญฺจ นิรุชฺฌติ ฯ
	[๙๖๑]   ยสฺส   ยตฺถ   ทุกฺขสจฺจํ  นิรุชฺฌติ  ตสฺส  ตตฺถ  มคฺคสจฺจํ
นิรุชฺฌิสฺสตีติ:   อคฺคมคฺคสฺส   ภงฺคกฺขเณ  อรหนฺตานํ  จิตฺตสฺส  ภงฺคกฺขเณ
เย   จ   ปุถุชฺชนา   มคฺคํ   น  ปฏิลภิสฺสนฺติ  เตสํ  จวนฺตานํ  ปวตฺเต
จิตฺตสฺส   ภงฺคกฺขเณ   อปายา   อสญฺญสตฺตา   จวนฺตานํ   เตสํ   ตตฺถ
ทุกฺขสจฺจํ    นิรุชฺฌติ   โน   จ   เตสํ   ตตฺถ   มคฺคสจฺจํ   นิรุชฺฌิสฺสติ
ปญฺจโวกาเร   มคฺคสฺส   ภงฺคกฺขเณ  ยสฺส  จิตฺตสฺส  อนนฺตรา  อคฺคมคฺคํ
ปฏิลภิสฺสติ    ตสฺส    จิตฺตสฺส    ภงฺคกฺขเณ    เย    จญฺเญ    มคฺคํ
ปฏิลภิสฺสนฺติ   เตสํ   จวนฺตานํ   ปวตฺเต   จิตฺตสฺส   ภงฺคกฺขเณ   เตสํ
ตตฺถ    ทุกฺขสจฺจญฺจ    นิรุชฺฌติ   มคฺคสจฺจญฺจ   นิรุชฺฌิสฺสติ   ฯ   ยสฺส
วา   ปน   ยตฺถ   มคฺคสจฺจํ   นิรุชฺฌิสฺสติ   ตตฺถ  ทุกฺขสจฺจํ  นิรุชฺฌตีติ:
อคฺคมคฺคสฺส    อุปฺปาทกฺขเณ    ยสฺส    จิตฺตสฺส   อนนฺตรา   อคฺคมคฺคํ
ปฏิลภิสฺสนฺติ    ตสฺส    จิตฺตสฺส    อุปฺปาทกฺขเณ   เย   จญฺเญ   มคฺคํ
ปฏิลภิสฺสนฺติ    เตสํ   อุปปชฺชนฺตานํ   ปวตฺเต   จิตฺตสฺส   อุปฺปาทกฺขเณ
อรูเป   มคฺคสฺส   จ   ผลสฺส   จ   ภงฺคกฺขเณ  เตสํ  ตตฺถ  มคฺคสจฺจํ
