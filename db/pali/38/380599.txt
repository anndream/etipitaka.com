ตโต  ภวราคานุสยํ  นปฺปชหตีติ:  อคฺคมคฺคสมงฺคี  รูปธาตุยา  อรูปธาตุยา
โส   ตโต   ปฏิฆานุสยํ   นปฺปชหติ   โน  จ  โส  ตโต  ภวราคานุสยํ
นปฺปชหติ   โสว   ปุคฺคโล   กามธาตุยา   ตีสุ  เวทนาสุ  อปริยาปนฺเน
โส    ตโต    ปฏิฆานุสยญฺจ    นปฺปชหติ   ภวราคานุสยญฺจ   นปฺปชหติ
ทฺวินฺนํ  มคฺคสมงฺคีนํ  ฐเปตฺวา  อวเสสา  ปุคฺคลา  สพฺพตฺถ  ปฏิฆานุสยญฺจ
นปฺปชหนฺติ    ภวราคานุสยญฺจ    นปฺปชหนฺติ    ฯ    โย    วา   ปน
ยโต   ภวราคานุสยํ   นปฺปชหติ   โส   ตโต   ปฏิฆานุสยํ  นปฺปชหตีติ:
อนาคามิมคฺคสมงฺคี  ทุกฺขาย  เวทนาย  โส  ตโต  ภวราคานุสยํ นปฺปชหติ
โน    จ    โส    ตโต    ปฏิฆานุสยํ    นปฺปชหติ   โสว   ปุคฺคโล
กามธาตุยา   ทฺวีสุ   เวทนาสุ   รูปธาตุยา   อรูปธาตุยา  อปริยาปนฺเน
โส    ตโต    ภวราคานุสยญฺจ    นปฺปชหติ   ปฏิฆานุสยญฺจ   นปฺปชหติ
ทฺวินฺนํ  มคฺคสมงฺคีนํ  ฐเปตฺวา  อวเสสา  ปุคฺคลา สพฺพตฺถ ภวราคานุสยญฺจ
นปฺปชหนฺติ    ปฏิฆานุสยญฺจ   นปฺปชหนฺติ   ฯ   โย   ยโต   ปฏิฆานุสยํ
นปฺปชหติ    โส    ตโต    อวิชฺชานุสยํ   นปฺปชหตีติ:   อคฺคมคฺคสมงฺคี
กามธาตุยา    ตีสุ   เวทนาสุ   รูปธาตุยา   อรูปธาตุยา   โส   ตโต
ปฏิฆานุสยํ   นปฺปชหติ   โน   จ   โส   ตโต   อวิชฺชานุสยํ  นปฺปชหติ
โสว   ปุคฺคโล   อปริยาปนฺเน   โส   ตโต   ปฏิฆานุสยญฺจ   นปฺปชหติ
อวิชฺชานุสยญฺจ   นปฺปชหติ   ทฺวินฺนํ   มคฺคสมงฺคีนํ   ฐเปตฺวา   อวเสสา
ปุคฺคลา  สพฺพตฺถ  ปฏิฆานุสยญฺจ  นปฺปชหนฺติ  อวิชฺชานุสยญฺจ  นปฺปชหนฺติ ฯ
โย   วา   ปน   ยโต   อวิชฺชานุสยํ  นปฺปชหติ  โส  ตโต  ปฏิฆานุสยํ
