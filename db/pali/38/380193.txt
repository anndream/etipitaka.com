ยตนํ   นิรุชฺฌิตฺถาติ:    สุทฺธาวาเส   ปรินิพฺพนฺตานํ   เตสํ   ตตฺถ   จกฺขายตนํ
นิรุชฺฌติ    โน    จ   เตสํ   ตตฺถ   ธมฺมายตนํ   นิรุชฺฌิตฺถ   อิตเรสํ
สจกฺขุกานํ   จวนฺตานํ  เตสํ  ตตฺถ  จกฺขายตนญฺจ  นิรุชฺฌติ  ธมฺมายตนญฺจ
นิรุชฺฌตฺถ    ฯ    ยสฺส    วา    ปน   ยตฺถ   ธมฺมายตนํ   นิรุชฺฌิตฺถ
ตสฺส   ตตฺถ   จกฺขายตนํ  นิรุชฺฌตีติ:  สพฺเพสํ  อุปปชฺชนฺตานํ  อจกฺขุกานํ
จวนฺตานํ    เตสํ    ตตฺถ    ธมฺมายตนํ   นิรุชฺฌิตฺถ   โน   จ   เตสํ
ตตฺถ    จกฺขายตนํ    นิรุชฺฌติ    สจกฺขุกานํ   จวนฺตานํ   เตสํ   ตตฺถ
ธมฺมายตนญฺจ นิรุชฺฌิตฺถ จกฺขายตนญฺจ นิรุชฺฌติ ฯ
	[๕๙๓]   ยสฺส   ยตฺถ  ฆานายตนํ  นิรุชฺฌติ  ตสฺส  ตตฺถ  รูปายตนํ
นิรุชฺฌิตฺถาติ:    อามนฺตา    ฯ   ยสฺส   วา   ปน   ยตฺถ   รูปายตนํ
นิรุชฺฌิตฺถ   ตสฺส  ตตฺถ  ฆานายตนํ  นิรุชฺฌตีติ:  กามาวจรํ  อุปปชฺชนฺตานํ
อฆานกานํ    กามาวจรา    จวนฺตานํ    รูปาวจรานํ    เตสํ    ตตฺถ
รูปายตนํ    นิรุชฺฌิตฺถ   โน   จ   เตสํ   ตตฺถ   ฆานายตนํ   นิรุชฺฌติ
สฆานกานํ   จวนฺตานํ  เตสํ  ตตฺถ  รูปายตนญฺจ  นิรุชฺฌิตฺถ  ฆานายตนญฺจ
นิรุชฺฌติ ฯ
	[๕๙๔]   ยสฺส   ยตฺถ  ฆานายตนํ  นิรุชฺฌติ  ตสฺส  ตตฺถ  มนายตนํ
นิรุชฺฌิตฺถาติ:    อามนฺตา    ฯ   ยสฺส   วา   ปน   ยตฺถ   มนายตนํ
นิรุชฺฌิตฺถ   ตสฺส  ตตฺถ  ฆานายตนํ  นิรุชฺฌตีติ:  กามาวจรํ  อุปปชฺชนฺตานํ
อฆานกานํ     กามาวจรา    จวนฺตานํ    รูปาวจรานํ    อรูปาวจรานํ
เตสํ   ตตฺถ   มนายตนํ   นิรุชฺฌิตฺถ   โน   จ  เตสํ  ตตฺถ  ฆานายตนํ
