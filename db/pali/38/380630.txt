โย   วา   ปน  ยโต  ภวราคานุสยํ  ปริชานาติ  โส  ตโต  มานานุสยํ
ปริชานาตีติ:   อามนฺตา   ฯ   โย   ยโต  มานานุสยํ  ปริชานาติ  โส
ตโต   อวิชฺชานุสยํ   ปริชานาตีติ:   อามนฺตา  ฯ  โย  วา  ปน  ยโต
อวิชฺชานุสยํ    ปริชานาติ    โส    ตโต    มานานุสยํ   ปริชานาตีติ:
อคฺคมคฺคสมงฺคี   ทุกฺขาย   เวทนาย  โส  ตโต  อวิชฺชานุสยํ  ปริชานาติ
โน   จ  โส  ตโต  มานานุสยํ  ปริชานาติ  โสว  ปุคฺคโล  กามธาตุยา
ทฺวีสุ   เวทนาสุ   รูปธาตุยา   อรูปธาตุยา   โส  ตโต  อวิชฺชานุสยญฺจ
ปริชานาติ มานานุสยญฺจ ปริชานาติ ฯ
	 [๑๔๔๕]  โย  ยโต  ทิฏฺฐานุสยํ  ปริชานาติ โส ตโต วิจิกิจฺฉานุสยํ
ปริชานาตีติ:   อามนฺตา   ฯ   โย   วา   ปน   ยโต   วิจิกิจฺฉานุสยํ
ปริชานาติ โส ตโต ทิฏฺฐานุสยํ ปริชานาตีติ: อามนฺตา ฯเปฯ
	 [๑๔๔๖]   โย   ยโต   วิจิกิจฺฉานุสยํ   ปริชานาติ   โส   ตโต
ภวราคานุสยํ  ปริชานาตีติ:  อฏฺฐมโก  กามธาตุยา ตีสุ เวทนาสุ โส ตโต
วิจิกิจฺฉานุสยํ   ปริชานาติ  โน  จ  โส  ตโต  ภวราคานุสยํ  ปริชานาติ
โสว   ปุคฺคโล   รูปธาตุยา   อรูปธาตุยา   โส   ตโต   วิจิกิจฺฉานุสยํ
ปริชานาติ  ภวราคานุสยํ  ตเทกฏฺฐํ  ปริชานาติ  ฯ  โย  วา  ปน  ยโต
ภวราคานุสยํ    ปริชานาติ   โส   ตโต   วิจิกิจฺฉานุสยํ   ปริชานาตีติ:
โน   ฯ   โย  ยโต  วิจิกิจฺฉานุสยํ  ปริชานาติ  โส  ตโต  อวิชฺชานุสยํ
ปริชานาตีติ:  ตเทกฏฺฐํ  ปริชานาติ  ฯ  โย  วา  ปน  ยโต อวิชฺชานุสยํ
ปริชานาติ โส ตโต วิจิกิจฺฉานุสยํ ปริชานาตีติ: โน ฯ
