อุปฺปชฺชิสฺสตีติ:    อคฺคมคฺคสฺส    อุปฺปาทกฺขเณ    อรหนฺตานํ    จิตฺตสฺส
อุปฺปาทกฺขเณ    ยสฺส    จิตฺตสฺส    อนนฺตรา   อคฺคมคฺคํ   ปฏิลภิสฺสนฺติ
ตสฺส    จิตฺตสฺส    อุปฺปาทกฺขเณ    อสญฺญสตฺตํ    อุปปชฺชนฺตานํ   เตสํ
ตตฺถ  ทุกฺขสจฺจํ  อุปฺปชฺชติ  โน  จ  เตสํ  ตตฺถ  สมุทยสจฺจํ  อุปฺปชฺชิสฺสติ
อิตเรสํ      จตุโวการํ     ปญฺจโวการํ     อุปปชฺชนฺตานํ     ปวตฺเต
จิตฺตสฺส  อุปฺปาทกฺขเณ  เตสํ  ตตฺถ  ทุกฺขสจฺจญฺจ  อุปฺปชฺชติ  สมุทยสจฺจญฺจ
อุปฺปชฺชิสฺสติ   ฯ   ยสฺส   วา   ปน   ยตฺถ   สมุทยสจฺจํ   อุปฺปชฺชิสฺสติ
ตสฺส     ตตฺถ     ทุกฺขสจฺจํ     อุปฺปชฺชตีติ:     จตุโวการา    ปญฺจ
โวการา   จวนฺตานํ   ปวตฺเต   จิตฺตสฺส   ภงฺคกฺขเณ   อรูเป  มคฺคสฺส
จ   ผลสฺส   จ   อุปฺปาทกฺขเณ   เตสํ   ตตฺถ  สมุทยสจฺจํ  อุปฺปชฺชิสฺสติ
โน   จ   เตสํ   ตตฺถ   ทุกฺขสจฺจํ   อุปฺปชฺชติ  จตุโวการํ  ปญฺจโวการํ
อุปปชฺชนฺตานํ  ปวตฺเต  จิตฺตสฺส  อุปฺปาทกฺขเณ  เตสํ  ตตฺถ  สมุทยสจฺจญฺจ
อุปฺปชฺชิสฺสติ ทุกฺขสจฺจญฺจ อุปฺปชฺชติ ฯ
	[๘๙๖]   ยสฺส   ยตฺถ  ทุกฺขสจฺจํ  อุปฺปชฺชติ  ตสฺส  ตตฺถ  มคฺคสจฺจํ
อุปฺปชฺชิสฺสตีติ:    อคฺคมคฺคสฺส    อุปฺปาทกฺขเณ    อรหนฺตานํ    จิตฺตสฺส
อุปฺปาทกฺขเณ    เย   จ   ปุถุชฺชนา   มคฺคํ   น   ปฏิลภิสฺสนฺติ   เตสํ
อุปปชฺชนฺตานํ    ปวตฺเต   จิตฺตสฺส   อุปฺปาทกฺขเณ   อปายํ   อสญฺญสตฺตํ
อุปปชฺชนฺตานํ   เตสํ   ตตฺถ   ทุกฺขสจฺจํ  อุปฺปชฺชติ  โน  จ  เตสํ  ตตฺถ
มคฺคสจฺจํ     อุปฺปชฺชิสฺสติ    ยสฺส    จิตฺตสฺส    อนนฺตรา    อคฺคมคฺคํ
ปฏิลภิสฺสนฺติ    ตสฺส    จิตฺตสฺส    อุปฺปาทกฺขเณ   เย   จญฺเญ   มคฺคํ
