มคฺคสจฺจํ อุปฺปชฺชติ ตตฺถ ทุกฺขสจฺจํ อุปฺปชฺชตีติ: อามนฺตา ฯ
	[๘๓๘]   ยตฺถ  สมุทยสจฺจํ  อุปฺปชฺชติ  ตตฺถ  มคฺคสจฺจํ  อุปฺปชฺชตีติ:
อปาเย  ตตฺถ  สมุทยสจฺจํ  อุปฺปชฺชติ  โน  จ  ตตฺถ  มคฺคสจฺจํ  อุปฺปชฺชติ
อวเสเส   จตุโวกาเร   ปญฺจโวกาเร   ตตฺถ   สมุทยสจฺจญฺจ  อุปฺปชฺชติ
มคฺคสจฺจญฺจ   อุปฺปชฺชติ   ฯ  ยตฺถ  วา  ปน  มคฺคสจฺจํ  อุปฺปชฺชติ  ตตฺถ
สมุทยสจฺจํ อุปฺปชฺชตีติ: อามนฺตา ฯ
	[๘๓๙]   ยสฺส  ยตฺถ  ทุกฺขสจฺจํ  อุปฺปชฺชติ  ตสฺส  ตตฺถ  สมุทยสจฺจํ
อุปฺปชฺชตีติ: ยสฺสกมฺปิ ยสฺสยตฺถกมฺปิ สทิสํ วิตฺถาเรตพฺพํ ฯ
	[๘๔๐]   ยสฺส  ทุกฺขสจฺจํ  นุปฺปชฺชติ  ตสฺส  สมุทยสจฺจํ  นุปฺปชฺชตีติ:
อามนฺตา    ฯ    ยสฺส    วา    ปน   สมุทยสจฺจํ   นุปฺปชฺชติ   ตสฺส
ทุกฺขสจฺจํ      นุปฺปชฺชตีติ:      สพฺเพสํ     อุปปชฺชนฺตานํ     ปวตฺเต
ตณฺหาวิปฺปยุตฺตจิตฺตสฺส    อุปฺปาทกฺขเณ    เตสํ    สมุทยสจฺจํ   นุปฺปชฺชติ
โน  จ  เตสํ  ทุกฺขสจฺจํ  นุปฺปชฺชติ  สพฺเพสํ  จวนฺตานํ  ปวตฺเต  จิตฺตสฺส
ภงฺคกฺขเณ  อรูเป  มคฺคสฺส  จ  ผลสฺส จ อุปฺปาทกฺขเณ เตสํ สมุทยสจฺจญฺจ
นุปฺปชฺชติ ทุกฺขสจฺจญฺจ นุปฺปชฺชติ ฯ
	[๘๔๑]   ยสฺส   ทุกฺขสจฺจํ  นุปฺปชฺชติ  ตสฺส  มคฺคสจฺจํ  นุปฺปชฺชตีติ:
อรูเป   มคฺคสฺส   อุปฺปาทกฺขเณ   เตสํ   ทุกฺขสจฺจํ   นุปฺปชฺชติ  โน  จ
เตสํ    มคฺคสจฺจํ   นุปฺปชฺชติ   สพฺเพสํ   จวนฺตานํ   ปวตฺเต   จิตฺตสฺส
ภงฺคกฺขเณ   อรูเป   ผลสฺส  อุปฺปาทกฺขเณ  เตสํ  ทุกฺขสจฺจญฺจ  นุปฺปชฺชติ
มคฺคสจฺจญฺจ   นุปฺปชฺชติ   ฯ   ยสฺส   วา   ปน   มคฺคสจฺจํ   นุปฺปชฺชติ
