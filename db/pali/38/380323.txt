จ   ผลสฺส   จ  ภงฺคกฺขเณ  เตสํ  ตตฺถ  สมุทยสจฺจํ  นิรุชฺฌิตฺถ  โน  จ
เตสํ   ตตฺถ   ทุกฺขสจฺจํ   นิรุชฺฌติ  จตุโวการา  ปญฺจโวการา  จวนฺตานํ
ปวตฺเต   จิตฺตสฺส   ภงฺคกฺขเณ   เตสํ   ตตฺถ   สมุทยสจฺจญฺจ  นิรุชฺฌิตฺถ
ทุกฺขสจฺจญฺจ นิรุชฺฌติ ฯ
	[๙๔๗]   ยสฺส   ยตฺถ   ทุกฺขสจฺจํ  นิรุชฺฌติ  ตสฺส  ตตฺถ  มคฺคสจฺจํ
นิรุชฺฌิตฺถาติ:   สุทฺธาวาสานํ   อุปฺปตฺติจิตฺตสฺส  ภงฺคกฺขเณ  อนภิสเมตาวีนํ
จวนฺตานํ      ปวตฺเต      จิตฺตสฺส      ภงฺคกฺขเณ      อสญฺญสตฺตา
จวนฺตานํ  เตสํ  ตตฺถ  ทุกฺขสจฺจํ  นิรุชฺฌติ  โน  จ  เตสํ  ตตฺถ มคฺคสจฺจํ
นิรุชฺฌิตฺถ    อภิสเมตาวีนํ    จวนฺตานํ   ปวตฺเต   จิตฺตสฺส   ภงฺคกฺขเณ
เตสํ   ตตฺถ   ทุกฺขสจฺจญฺจ   นิรุชฺฌติ   มคฺคสจฺจญฺจ  นิรุชฺฌิตฺถ  ฯ  ยสฺส
วา   ปน  ยตฺถ  มคฺคสจฺจํ  นิรุชฺฌิตฺถ  ตสฺส  ตตฺถ  ทุกฺขสจฺจํ  นิรุชฺฌตีติ:
อภิสเมตาวีนํ   อุปปชฺชนฺตานํ   ปวตฺเต   จิตฺตสฺส   อุปฺปาทกฺขเณ  อรูเป
มคฺคสฺส   จ   ผลสฺส   จ  ภงฺคกฺขเณ  เตสํ  ตตฺถ  มคฺคสจฺจํ  นิรุชฺฌิตฺถ
โน   จ   เตสํ   ตตฺถ   ทุกฺขสจฺจํ   นิรุชฺฌติ   อภิสเมตาวีนํ  จวนฺตานํ
ปวตฺเต   จิตฺตสฺส   ภงฺคกฺขเณ   เตสํ   ตตฺถ   มคฺคสจฺจญฺจ   นิรุชฺฌิตฺถ
ทุกฺขสจฺจญฺจ นิรุชฺฌติ ฯ
	[๙๔๘]   ยสฺส   ยตฺถ  สมุทยสจฺจํ  นิรุชฺฌติ  ตสฺส  ตตฺถ  มคฺคสจฺจํ
นิรุชฺฌิตฺถาติ:    อนภิสเมตาวีนํ    ตณฺหาย    ภงฺคกฺขเณ   เตสํ   ตตฺถ
สมุทยสจฺจํ    นิรุชฺฌติ   โน   จ   เตสํ   ตตฺถ   มคฺคสจฺจํ   นิรุชฺฌิตฺถ
อภิสเมตาวีนํ   ตณฺหาย   ภงฺคกฺขเณ  เตสํ  ตตฺถ  สมุทยสจฺจญฺจ  นิรุชฺฌติ
