ฌิสฺสตีติ:    สพฺเพสํ  อุปฺปชฺชนฺตานํ  อจกฺขุกานํ  จวนฺตานํ   เตสํ
จกฺขายตนํ  นิรุชฺฌติ  โน  จ  เตสํ  ฆานายตนํ น นิรุชฺฌิสฺสติ ปจฺฉิมภวิกานํ
รูปาวจรํ   อุปปชฺชนฺตานํ   อรูเป   ปจฺฉิมภวิกานํ   เตสํ   จกฺขายตนญฺจ
น   นิรุชฺฌติ   ฆานายตนญฺจ   น   นิรุชฺฌิสฺสติ   ฯ   ยสฺส   วา   ปน
ฆานายตนํ  น  นิรุชฺฌิสฺสติ  ตสฺส  จกฺขายตนํ  น  นิรุชฺฌตีติ: ปญฺจโวกาเร
ปรินิพฺพนฺตานํ     เย     จ    รูปาวจรํ    อรูปาวจรํ    อุปฺปชฺชิตฺวา
ปรินิพฺพายิสฺสนฺติ   เตสํ   จวนฺตานํ   เตสํ   ฆานายตนํ   น  นิรุชฺฌิสฺสติ
โน   จ   เตสํ   จกฺขายตนํ   น   นิรุชฺฌติ   ปจฺฉิมภวิกานํ   รูปาวจรํ
อุปปชฺชนฺตานํ   อรูเป  ปจฺฉิมภวิกานํ  เตสํ  ฆานายตนญฺจ  น  นิรุชฺฌิสฺสติ
จกฺขายตนญฺจ น นิรุชฺฌติ ฯ
	[๖๓๕]   ยสฺส   จกฺขายตนํ   น   นิรุชฺฌติ   ตสฺส   รูปายตนํ  น
นิรุชฺฌิสฺสตีติ:    สพฺเพสํ   อุปปชฺชนฺตานํ   อจกฺขุกานํ   จวนฺตานํ   เตสํ
จกฺขายตนํ  น  นิรุชฺฌติ  โน  จ  เตสํ  รูปายตนํ  น  นิรุชฺฌิสฺสติ  อรูเป
ปจฺฉิมภวิกานํ    เตสํ   จกฺขายตนญฺจ   น   นิรุชฺฌติ   รูปายตนญฺจ   น
นิรุชฺฌิสฺสติ  ฯ  ยสฺส  วา  ปน  รูปายตนํ  น  นิรุชฺฌิสฺสติ ตสฺส จกฺขายตนํ
น   นิรุชฺฌตีติ:  ปญฺจโวกาเร  ปรินิพฺพนฺตานํ  เย  จ  อรูปํ  อุปปชฺชิตฺวา
ปรินิพฺพายิสฺสนฺติ   เตสํ   จวนฺตานํ   เตสํ   รูปายตนํ   น   นิรุชฺฌิสฺสติ
โน   จ   เตสํ   จกฺขายตนํ   น  นิรุชฺฌติ  อรูเป  ปจฺฉิมภวิกานํ  เตสํ
รูปายตนญฺจ น นิรุชฺฌิสฺสติ จกฺขายตนญฺจ น นิรุชฺฌติ ฯ
	[๖๓๖]   ยสฺส   จกฺขายตนํ   น  นิรุชฺฌติ  ตสฺส  มนายตนํ  ฯเปฯ
