กามธาตุยา   ทฺวีสุ   เวทนาสุ   รูปธาตุยา   อรูปธาตุยา   เตสํ  ตตฺถ
อวิชฺชานุสโย จ อนุเสติ มานานุสโย จ อนุเสติ ฯ
	 [๑๒๔๗]  ยสฺส  ยตฺถ ทิฏฺฐานุสโย อนุเสติ ตสฺส ตตฺถ วิจิกิจฺฉานุสโย
อนุเสตีติ:   อามนฺตา   ฯ   ยสฺส   วา   ปน   ยตฺถ   วิจิกิจฺฉานุสโย
อนุเสติ ตสฺส ตตฺถ ทิฏฺฐานุสโย อนุเสตีติ: อามนฺตา ฯเปฯ
	 [๑๒๔๘]   ยสฺส   ยตฺถ   วิจิกิจฺฉานุสโย   อนุเสติ   ตสฺส  ตตฺถ
ภวราคานุสโย  อนุเสตีติ:  ปุถุชฺชนสฺส  กามธาตุยา  ตีสุ  เวทนาสุ  ตสฺส
ตตฺถ   วิจิกิจฺฉานุสโย   อนุเสติ   โน   จ  ตสฺส  ตตฺถ  ภวราคานุสโย
อนุเสติ   ตสฺเสว   ปุคฺคลสฺส   รูปธาตุยา   อรูปธาตุยา   ตสฺส   ตตฺถ
วิจิกิจฺฉานุสโย  จ  อนุเสติ  ภวราคานุสโย  จ  อนุเสติ  ฯ ยสฺส วา ปน
ยตฺถ   ภวราคานุสโย   อนุเสติ  ตสฺส  ตตฺถ  วิจิกิจฺฉานุสโย  อนุเสตีติ:
ติณฺณํ   ปุคฺคลานํ   รูปธาตุยา   อรูปธาตุยา  เตสํ  ตตฺถ  ภวราคานุสโย
อนุเสติ   โน   จ   เตสํ   ตตฺถ   วิจิกิจฺฉานุสโย  อนุเสติ  ปุถุชฺชนสฺส
รูปธาตุยา   อรูปธาตุยา   ตสฺส   ตตฺถ   ภวราคานุสโย   จ   อนุเสติ
วิจิกิจฺฉานุสโย   จ   อนุเสติ   ฯ  ยสฺส  ยตฺถ  วิจิกิจฺฉานุสโย  อนุเสติ
ตสฺส   ตตฺถ   อวิชฺชานุสโย   อนุเสตีติ:  อามนฺตา  ฯ  ยสฺส  วา  ปน
ยตฺถ   อวิชฺชานุสโย   อนุเสติ   ตสฺส  ตตฺถ  วิจิกิจฺฉานุสโย  อนุเสตีติ:
ติณฺณํ   ปุคฺคลานํ   กามธาตุยา   ตีสุ  เวทนาสุ  รูปธาตุยา  อรูปธาตุยา
เตสํ  ตตฺถ  อวิชฺชานุสโย  อนุเสติ  โน  จ  เตสํ  ตตฺถ  วิจิกิจฺฉานุสโย
อนุเสติ  ปุถุชฺชนสฺส  กามธาตุยา  ตีสุ  เวทนาสุ  รูปธาตุยา  อรูปธาตุยา
