อฏฺฐมกญฺจ  ฐเปตฺวา  อวเสสา  ปุคฺคลา  วิจิกิจฺฉานุสยญฺจ  น  ปริชานนฺติ
ปฏิฆานุสยญฺจ   น   ปริชานนฺติ   ฯ   โย   ปฏิฆานุสยํ   น  ปริชานาติ
โส  ภวราคานุสยํ  ฯเปฯ  อวิชฺชานุสยํ  น  ปริชานาตีติ:  อคฺคมคฺคสมงฺคี
ปฏิฆานุสยํ   น   ปริชานาติ   โน   จ   อวิชฺชานุสยํ   น   ปริชานาติ
ทฺวินฺนํ    มคฺคสมงฺคีนํ    ฐเปตฺวา   อวเสสา   ปุคฺคลา   ปฏิฆานุสยญฺจ
น  ปริชานนฺติ  อวิชฺชานุสยญฺจ  น  ปริชานนฺติ  ฯ โย วา ปน อวิชฺชานุสยํ
น   ปริชานาติ   โส   ปฏิฆานุสยํ  น  ปริชานาตีติ:  อนาคามิมคฺคสมงฺคี
อวิชฺชานุสยํ   น   ปริชานาติ   โน   จ   ปฏิฆานุสยํ   น   ปริชานาติ
ทฺวินฺนํ    มคฺคสมงฺคีนํ   ฐเปตฺวา   อวเสสา   ปุคฺคลา   อวิชฺชานุสยญฺจ
น ปริชานนฺติ ปฏิฆานุสยญฺจ น ปริชานนฺติ ฯ
	 [๑๔๕๕]  โย  มานานุสยํ  น  ปริชานาติ  โส  ทิฏฺฐานุสยํ  ฯเปฯ
วิจิกิจฺฉานุสยํ   น   ปริชานาตีติ:   อฏฺฐมโก  มานานุสยํ  น  ปริชานาติ
โน   จ   วิจิกิจฺฉานุสยํ   น   ปริชานาติ  อคฺคมคฺคสมงฺคิญฺจ  อฏฺฐมกญฺจ
ฐเปตฺวา  อวเสสา  ปุคฺคลา  มานานุสยญฺจ  น ปริชานนฺติ วิจิกิจฺฉานุสยญฺจ
น   ปริชานนฺติ   ฯ   โย   วา   ปน   วิจิกิจฺฉานุสยํ   น  ปริชานาติ
โส   มานานุสยํ   น   ปริชานาตีติ:   อคฺคมคฺคสมงฺคี  วิจิกิจฺฉานุสยํ  น
ปริชานาติ   โน   จ   มานานุสยํ   น   ปริชานาติ   อคฺคมคฺคสมงฺคิญฺจ
อฏฺฐมกญฺจ  ฐเปตฺวา  อวเสสา  ปุคฺคลา  วิจิกิจฺฉานุสยญฺจ  น  ปริชานนฺติ
มานานุสยญฺจ   น   ปริชานนฺติ   ฯ   โย   มานานุสยํ   น  ปริชานาติ
โส   ภวราคานุสยํ  ฯเปฯ  อวิชฺชานุสยํ  น  ปริชานาตีติ:  อามนฺตา  ฯ
