วา    เตสํเยว    ปุคฺคลานํ   รูปธาตุยา   อรูปธาตุยา   เตสํ   ตตฺถ
อวิชฺชานุสโย จ อปฺปหีโน ภวราคานุสโย จ อปฺปหีโน ฯ
	  [๑๕๕๗]   ยสฺส   ยตฺถ   กามราคานุสโย   จ  ปฏิฆานุสโย  จ
อปฺปหีนา  ตสฺส  ตตฺถ  มานานุสโย  อปฺปหีโนติ:  นตฺถิ  ฯ  ยสฺส วา ปน
ยตฺถ    มานานุสโย    อปฺปหีโน   ตสฺส   ตตฺถ   กามราคานุสโย   จ
ปฏิฆานุสโย   จ   อปฺปหีนาติ:   อนาคามิสฺส   รูปธาตุยา   อรูปธาตุยา
ตสฺส   ตตฺถ   มานานุสโย   อปฺปหีโน  กามราคานุสโย  จ  ปฏิฆานุสโย
จ    น    วตฺตพฺพา    ปหีนาติ    วา    อปฺปหีนาติ   วา   ตสฺเสว
ปุคฺคลสฺส   กามธาตุยา   ทฺวีสุ   เวทนาสุ   ตสฺส   ตตฺถ   มานานุสโย
อปฺปหีโน   โน  จ  ตสฺส  ตตฺถ  กามราคานุสโย  อปฺปหีโน  ปฏิฆานุสโย
น    วตฺตพฺโพ    ปหีโนติ   วา   อปฺปหีโนติ   วา   ติณฺณํ   ปุคฺคลานํ
รูปธาตุยา  อรูปธาตุยา  เตสํ  ตตฺถ มานานุสโย อปฺปหีโน กามราคานุสโย
จ    ปฏิฆานุสโย    จ    น   วตฺตพฺพา   ปหีนาติ   วา   อปฺปหีนาติ
วา   เตสํเยว   ปุคฺคลานํ   กามธาตุยา   ทฺวีสุ  เวทนาสุ  เตสํ  ตตฺถ
มานานุสโย  จ  กามราคานุสโย  จ  อปฺปหีนา  ปฏิฆานุสโย  น วตฺตพฺโพ
ปหีโนติ  วา  อปฺปหีโนติ  วา ฯ ยสฺส ยตฺถ กามราคานุสโย จ ปฏิฆานุสโย
จ    อปฺปหีนา    ตสฺส   ตตฺถ   ทิฏฺฐานุสโย   ฯเปฯ   วิจิกิจฺฉานุสโย
อปฺปหีโนติ:    นตฺถิ    ฯ   ยสฺส   วา   ปน   ยตฺถ   วิจิกิจฺฉานุสโย
อปฺปหีโน  ตสฺส  ตตฺถ  กามราคานุสโย  จ  ปฏิฆานุสโย  จ  อปฺปหีนาติ:
ปุถุชฺชนสฺส    รูปธาตุยา    อรูปธาตุยา   ตสฺส   ตตฺถ   วิจิกิจฺฉานุสโย
