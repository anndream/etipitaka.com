ตสฺส      ตตฺถ      กายสงฺขาโร      นิรุชฺฌิตฺถาติ:     จตุตฺถชฺฌานํ
สมาปนฺนานํ   รูปาวจรานํ   อรูปาวจรานํ   เตสํ   ตตฺถ   จิตฺตสงฺขาโร
นิรุชฺฌิสฺสติ   โน   จ   เตสํ  ตตฺถ  กายสงฺขาโร  นิรุชฺฌิตฺถ  ปฐมชฺฌานํ
ทุติยชฺฌานํ    ตติยชฺฌานํ    สมาปนฺนานํ    กามาวจรานํ   เตสํ   ตตฺถ
จิตฺตสงฺขาโร จ นิรุชฺฌิสฺสติ กายสงฺขาโร จ นิรุชฺฌิตฺถ ฯ
	[๑๑๗๔]    ยสฺส   ยตฺถ   วจีสงฺขาโร   นิรุชฺฌิตฺถ   ตสฺส   ตตฺถ
จิตฺตสงฺขาโร     นิรุชฺฌิสฺสตีติ:     สวิตกฺกสวิจารภูมิยํ     ปจฺฉิมจิตฺตสฺส
ภงฺคกฺขเณ   เตสํ   ตตฺถ   วจีสงฺขาโร  นิรุชฺฌิตฺถ  โน  จ  เตสํ  ตตฺถ
จิตฺตสงฺขาโร   นิรุชฺฌิสฺสติ   อิตเรสํ   สวิตกฺกสวิจารภูมิยํ   เตสํ   ตตฺถ
วจีสงฺขาโร   จ   นิรุชฺฌิตฺถ   จิตฺตสงฺขาโร   จ   นิรุชฺฌิสฺสติ  ฯ  ยสฺส
วา   ปน   ยตฺถ   จิตฺตสงฺขาโร   นิรุชฺฌิสฺสติ  ตสฺส  ตตฺถ  วจีสงฺขาโร
นิรุชฺฌิตฺถาติ:   อวิตกฺกอวิจารภูมิยํ  เตสํ  ตตฺถ  จิตฺตสงฺขาโร  นิรุชฺฌิสฺสติ
โน    จ   เตสํ   ตตฺถ   วจีสงฺขาโร   นิรุชฺฌิตฺถ   สวิตกฺกสวิจารภูมิยํ
เตสํ ตตฺถ จิตฺตสงฺขาโร จ นิรุชฺฌิสฺสติ วจีสงฺขาโร จ นิรุชฺฌิตฺถ ฯ
	[๑๑๗๕]   ยสฺส   กายสงฺขาโร   น  นิรุชฺฌิตฺถ  ตสฺส  วจีสงฺขาโร
น  นิรุชฺฌิสฺสตีติ:  นตฺถิ  ฯ  ยสฺส  วา  ปน  วจีสงฺขาโร  น  นิรุชฺฌิสฺสติ
ตสฺส กายสงฺขาโร น นิรุชฺฌิตฺถาติ: นิรุชฺฌิตฺถ ฯ
	[๑๑๗๖]   ยสฺส   กายสงฺขาโร  น  นิรุชฺฌิตฺถ  ตสฺส  จิตฺตสงฺขาโร
น  นิรุชฺฌิสฺสตีติ:  นตฺถิ  ฯ  ยสฺส  วา  ปน  จิตฺตสงฺขาโร  น นิรุชฺฌิสฺสติ
ตสฺส กายสงฺขาโร น นิรุชฺฌิตฺถาติ: นิรุชฺฌิตฺถ ฯ
