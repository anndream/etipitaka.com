	[๘๐๗]  จกฺขุ  ธาตูติ:  อามนฺตา  ฯ  ธาตู  จกฺขุธาตูติ:  จกฺขุธาตุ
ธาตุ  เจว  จกฺขุธาตุ  จ  อวเสสา  ธาตู  ธาตู  น  จกฺขุธาตุ  ฯ โสตํ
ธาตูติ:   อามนฺตา   ฯเปฯ   ฆานํ  ชิวฺหา  กาโย  รูปํ  สทฺโท  คนฺโธ
รโส   โผฏฺฐพฺโพ   ฯ   จกฺขุวิญฺญาณํ   ธาตูติ:   อามนฺตา   ฯ   ธาตู
จกฺขุวิญฺญาณธาตูติ:    จกฺขุวิญฺญาณธาตุ    ธาตุ   เจว   จกฺขุวิญฺญาณธาตุ
จ    อวเสสา    ธาตู    น    จกฺขุวิญฺญาณธาตุ    ฯ    โสตวิญฺญาณํ
ฆานวิญฺญาณํ     ชิวฺหาวิญฺญาณํ    กายวิญฺญาณํ    ฯ    มโน    ธาตูติ:
อามนฺตา   ฯ   ธาตู  มโนธาตูติ:  มโนธาตุ  ธาตุ  เจว  มโนธาตุ  จ
อวเสสา  ธาตู  ธาตู  น  มโนธาตุ  ฯ มโนวิญฺญาณํ  ธาตูติ: อามนฺตา ฯ
ธาตู   มโนวิญฺญาณธาตูติ:  มโนวิญฺญาณธาตุ  ธาตุ  เจว  มโนวิญฺญาณธาตุ
จ    อวเสสา    ธาตู    ธาตู    น   มโนวิญฺญาณธาตุ   ฯ   ธมฺโม
ธาตูติ:   อามนฺตา   ฯ   ธาตู   ธมฺมธาตูติ:   ธมฺมธาตุ   ธาตุ  เจว
ธมฺมธาตุ จ อวเสสา ธาตู ธาตู น ธมฺมธาตุ ฯ
	[๘๐๘]   น   จกฺขุ  น  ธาตูติ:  จกฺขุํ  ฐเปตฺวา  อวเสสา  ธาตู
น   จกฺขุ  ธาตุ  จกฺขุญฺจ  ธาตุญฺจ  ฐเปตฺวา  อวเสสา  น  เจว  จกฺขุ
น  จ  ธาตุ  ฯ  น  ธาตู  น จกฺขุธาตูติ: อามนฺตา ฯ น โสตํ น ธาตูติ:
โสตํ   ฐเปตฺวา   ฯเปฯ   ฆานํ   ฐเปตฺวา   ชิวฺหํ   ฐเปตฺวา  ฯเปฯ
น  กาโย  น  ธาตูติ:  อามนฺตา  ฯ  น ธาตู น กายธาตูติ: อามนฺตา ฯ
น  รูปํ  น  ธาตูติ:  รูปํ  ฐเปตฺวา  ฯเปฯ  สทฺทํ  คนฺธํ  รสํ  โผฏฺฐพฺพํ
จกฺขุวิญฺญาณํ    โสตวิญฺญาณํ    ฆานวิญฺญาณํ   ชิวฺหาวิญฺญาณํ   กาย-
