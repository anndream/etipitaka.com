กามราคานุสโย   อนุเสตีติ:   ปุถุชฺชนสฺส  ทุกฺขาย  เวทนาย  รูปธาตุยา
อรูปธาตุยา   ตสฺส  ตตฺถ  วิจิกิจฺฉานุสโย  อนุเสติ  โน  จ  ตสฺส  ตตฺถ
กามราคานุสโย    อนุเสติ    ตสฺเสว   ปุคฺคลสฺส   กามธาตุยา   ทฺวีสุ
เวทนาสุ   ตสฺส  ตตฺถ  วิจิกิจฺฉานุสโย  จ  อนุเสติ  กามราคานุสโย  จ
อนุเสติ   ฯ   ยสฺส   ยตฺถ   กามราคานุสโย   อนุเสติ   ตสฺส   ตตฺถ
ภวราคานุสโย  อนุเสตีติ:  โน  ฯ  ยสฺส  วา  ปน  ยตฺถ ภวราคานุสโย
อนุเสติ   ตสฺส   ตตฺถ   กามราคานุสโย   อนุเสตีติ:   โน   ฯ  ยสฺส
ยตฺถ   กามราคานุสโย   อนุเสติ  ตสฺส  ตตฺถ  อวิชฺชานุสโย  อนุเสตีติ:
อามนฺตา   ฯ   ยสฺส   วา   ปน   ยตฺถ  อวิชฺชานุสโย  อนุเสติ  ตสฺส
ตตฺถ   กามราคานุสโย   อนุเสตีติ:   อนาคามิสฺส   กามธาตุยา   ทฺวีสุ
เวทนาสุ   รูปธาตุยา   อรูปธาตุยา  ตสฺส  ตตฺถ  อวิชฺชานุสโย  อนุเสติ
โน   จ   ตสฺส   ตตฺถ   กามราคานุสโย   อนุเสติ   ติณฺณํ   ปุคฺคลานํ
ทุกฺขาย   เวทนาย   รูปธาตุยา  อรูปธาตุยา  เตสํ  ตตฺถ  อวิชฺชานุสโย
อนุเสติ   โน   จ   เตสํ   ตตฺถ   กามราคานุสโย  อนุเสติ  เตสํเยว
ปุคฺคลานํ   กามธาตุยา   ทฺวีสุ  เวทนาสุ  เตสํ  ตตฺถ  อวิชฺชานุสโย  จ
อนุเสติ กามราคานุสโย จ อนุเสติ ฯ
	 [๑๒๔๕]  ยสฺส  ยตฺถ  ปฏิฆานุสโย  อนุเสติ ตสฺส ตตฺถ มานานุสโย
อนุเสตีติ:   โน   ฯ   ยสฺส   วา   ปน   ยตฺถ  มานานุสโย  อนุเสติ
ตสฺส   ตตฺถ  ปฏิฆานุสโย  อนุเสตีติ:  โน  ฯ  ยสฺส  ยตฺถ  ปฏิฆานุสโย
อนุเสติ     ตสฺส     ตตฺถ    ทิฏฺฐานุสโย    ฯเปฯ    วิจิกิจฺฉานุสโย
