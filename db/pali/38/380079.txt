(ยถา อุปฺปาทวาเร ปจฺจุปฺปนฺเนนาตีตํ วิภตฺตํ ตถา อิธ วิภชิตพฺพํ) ฯ
		          ________________
	[๒๕๓]  ยสฺส  รูปกฺขนฺโธ อุปฺปชฺชติ ตสฺส เวทนากฺขนฺโธ นิรุชฺฌิสฺสตีติ:
อามนฺตา    ฯ    ยสฺส    วา    ปน    เวทนากฺขนฺโธ    นิรุชฺฌิสฺสติ
ตสฺส   รูปกฺขนฺโธ   อุปฺปชฺชตีติ:  สพฺเพสํ  จวนฺตานํ  อรูปํ  อุปปชฺชนฺตานํ
เตสํ    เวทนากฺขนฺโธ    นิรุชฺฌิสฺสติ    โน    จ   เตสํ   รูปกฺขนฺโธ
อุปฺปชฺชติ    ปญฺจโวการํ    อุปปชฺชนฺตานํ    อสญฺญสตฺตํ    อุปปชฺชนฺตานํ
เตสํ เวทนากฺขนฺโธ จ นิรุชฺฌิสฺสติ รูปกฺขนฺโธ จ อุปฺปชฺชติ ฯ
	[๒๕๔]   ยสฺส   เวทนากฺขนฺโธ   อุปฺปชฺชติ   ตสฺส   สญฺญากฺขนฺโธ
นิรุชฺฌิสฺสตีติ:   อามนฺตา   ฯ  ยสฺส  วา  ปน  สญฺญากฺขนฺโธ  นิรุชฺฌิสฺสติ
ตสฺส    เวทนากฺขนฺโธ   อุปฺปชฺชตีติ:   สพฺเพสํ   จวนฺตานํ   อสญฺญสตฺตํ
อุปปชฺชนฺตานํ  เตสํ  สญฺญากฺขนฺโธ  นิรุชฺฌิสฺสติ  โน จ เตสํ เวทนากฺขนฺโธ
อุปฺปชฺชติ      จตุโวการํ      ปญฺจโวการํ     อุปปชฺชนฺตานํ     เตสํ
สญฺญากฺขนฺโธ จ นิรุชฺฌิสฺสติ เวทนากฺขนฺโธ จ อุปฺปชฺชติ ฯ
	[๒๕๕] ยตฺถ รูปกฺขนฺโธ อุปฺปชฺชติ ฯเปฯ
	[๒๕๖]  ยสฺส  ยตฺถ  รูปกฺขนฺโธ  อุปฺปชฺชติ ตสฺส ตตฺถ เวทนากฺขนฺโธ
นิรุชฺฌิสฺสตีติ:      อสญฺญสตฺตํ      อุปปชฺชนฺตานํ      เตสํ      ตตฺถ
รูปกฺขนฺโธ   อุปฺปชฺชติ   โน  จ  เตสํ  ตตฺถ  เวทนากฺขนฺโธ  นิรุชฺฌิสฺสติ
ปญฺจโวการํ   อุปปชฺชนฺตานํ   เตสํ   ตตฺถ   รูปกฺขนฺโธ   จ   อุปฺปชฺชติ
เวทนากฺขนฺโธ  จ  นิรุชฺฌิสฺสติ  ฯ  ยสฺส  วา  ปน  ยตฺถ  เวทนากฺ-
