อุปปชฺชนฺตานํ   เตสํ  ตตฺถ  ธมฺมายตนํ  นุปฺปชฺชิตฺถ  โน  จ  เตสํ  ตตฺถ
จกฺขายตนํ  นุปฺปชฺชติ  สุทฺธาวาเส  ปรินิพฺพนฺตานํ  เตสํ ตตฺถ ธมฺมายตนญฺจ
นุปฺปชฺชิตฺถ จกฺขายตนญฺจ นุปฺปชฺชติ ฯ
	[๔๓๗]   ยสฺส  ยตฺถ  ฆานายตนํ  นุปฺปชฺชติ  ตสฺส  ตตฺถ  รูปายตนํ
นุปฺปชฺชิตฺถาติ:  กามาวจรา  จวนฺตานํ  อฆานกานํ กามาวจรํ อุปปชฺชนฺตานํ
รูปาวจรานํ    เตสํ   ตตฺถ   ฆานายตนํ   นุปฺปชฺชติ   โน   จ   เตสํ
ตตฺถ    รูปายตนํ   นุปฺปชฺชิตฺถ   สุทฺธาวาสานํ   อรูปานํ   เตสํ   ตตฺถ
ฆานายตนญฺจ    นุปฺปชฺชติ   รูปายตนญฺจ   นุปฺปชฺชิตฺถ   ฯ   ยสฺส   วา
ปน   ยตฺถ   รูปายตนํ  นุปฺปชฺชิตฺถ  ตสฺส  ตตฺถ  ฆานายตนํ  นุปฺปชฺชตีติ:
อามนฺตา ฯ
	[๔๓๘]   ยสฺส  ยตฺถ  ฆานายตนํ  นุปฺปชฺชติ  ตสฺส  ตตฺถ  มนายตนํ
นุปฺปชฺชิตฺถาติ:  กามาวจรา  จวนฺตานํ  อฆานกานํ กามาวจรํ อุปปชฺชนฺตานํ
รูปาวจรานํ    อรูปาวจรานํ    เตสํ    ตตฺถ    ฆานายตนํ   นุปฺปชฺชติ
โน   จ  เตสํ  ตตฺถ  มนายตนํ  นุปฺปชฺชิตฺถ  สุทฺธาวาสานํ  อสญฺญสตฺตานํ
เตสํ   ตตฺถ   ฆานายตนญฺจ   นุปฺปชฺชติ   มนายตนญฺจ   นุปฺปชฺชิตฺถ   ฯ
ยสฺส    วา    ปน    ยตฺถ    มนายตนํ    นุปฺปชฺชิตฺถ   ตสฺส   ตตฺถ
ฆานายตนํ นุปฺปชฺชตีติ: อามนฺตา ฯ
	[๔๓๙]  ยสฺส  ยตฺถ  ฆานายตนํ  นุปฺปชฺชติ  ตสฺส  ตตฺถ  ธมฺมายตนํ
นุปฺปชฺชิตฺถาติ:   สพฺเพสํ   จวนฺตานํ   อฆานกานํ   อุปปชฺชนฺตานํ   เตสํ
ตตฺถ  ฆานายตนํ  นุปฺปชฺชติ  โน  จ  เตสํ  ตตฺถ  ธมฺมายตนํ  นุปฺปชฺชิตฺถ
