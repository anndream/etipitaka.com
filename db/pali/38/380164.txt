	[๔๙๕] ยตฺถ จกฺขายตนํ นุปฺปชฺชิตฺถ ฯเปฯ
	[๔๙๖]  ยสฺส  ยตฺถ  จกฺขายตนํ  อุปฺปชฺชิตฺถ  ตสฺส  ตตฺถ โสตายตนํ
อุปฺปชฺชิสฺสตีติ:   ปญฺจโวกาเร   ปจฺฉิมภวิกานํ   เตสํ   ตตฺถ  จกฺขายตนํ
อุปฺปชฺชิตฺถ   โน   จ   เตสํ   ตตฺถ   โสตายตนํ  อุปฺปชฺชิสฺสติ  อิตเรสํ
ปญฺจโวการานํ   เตสํ   ตตฺถ   จกฺขายตนญฺจ   อุปฺปชฺชิตฺถ  โสตายตนญฺจ
อุปฺปชฺชิสฺสติ   ฯ   ยสฺส   วา   ปน   ยตฺถ   โสตายตนํ   อุปฺปชฺชิสฺสติ
ตสฺส ตตฺถ จกฺขายตนํ อุปฺปชฺชิตฺถาติ: อามนฺตา ฯ
	[๔๙๗]  ยสฺส  ยตฺถ  จกฺขายตนํ  อุปฺปชฺชิตฺถ  ตสฺส  ตตฺถ ฆานายตนํ
อุปฺปชฺชิสฺสตีติ:   กามาวจเร   ปจฺฉิมภวิกานํ   รูปาวจรานํ   เตสํ  ตตฺถ
จกฺขายตนํ   อุปฺปชฺชิตฺถ   โน   จ  เตสํ  ตตฺถ  ฆานายตนํ  อุปฺปชฺชิสฺสติ
อิตเรสํ  กามาวจรานํ  เตสํ  ตตฺถ  จกฺขายตนญฺจ อุปฺปชฺชิตฺถ ฆานายตนญฺจ
อุปฺปชฺชิสฺสติ    ฯ    ยสฺส    วา    ปน   ยตฺถ   ฆานายตนํ   ฯเปฯ
อามนฺตา ฯ
	[๔๙๘]    ยสฺส    ยตฺถ   จกฺขายตนํ   อุปฺปชฺชิตฺถ   ตสฺส   ตตฺถ
รูปายตนํ   อุปฺปชฺชิสฺสตีติ:   ปญฺจโวกาเร   ปจฺฉิมภวิกานํ   เตสํ   ตตฺถ
จกฺขายตนํ   อุปฺปชฺชิตฺถ   โน   จ   เตสํ  ตตฺถ  รูปายตนํ  อุปฺปชฺชิสฺสติ
อิตเรสํ    ปญฺจโวการานํ    เตสํ    ตตฺถ   จกฺขายตนญฺจ   อุปฺปชฺชิตฺถ
รูปายตนญฺจ    อุปฺปชฺชิสฺสติ   ฯ   ยสฺส   วา   ปน   ยตฺถ   รูปายตนํ
อุปฺปชฺชิสฺสติ   ตสฺส   ตตฺถ   จกฺขายตนํ   อุปฺปชฺชิตฺถาติ:   อสญฺญสตฺตานํ
เตสํ   ตตฺถ   รูปายตนํ   อุปฺปชฺชิสฺสติ  โน  จ  เตสํ  ตตฺถ  จกฺขายตนํ
