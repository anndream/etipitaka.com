	 [๑๐๔๖]   ยตฺถ   กายสงฺขาโร   นุปฺปชฺชติ   ตตฺถ   วจีสงฺขาโร
นุปฺปชฺชตีติ:   รูปาวจเร   อรูปาวจเร   ตตฺถ   กายสงฺขาโร  นุปฺปชฺชติ
โน   จ   ตตฺถ   วจีสงฺขาโร   นุปฺปชฺชติ   จตุตฺถชฺฌาเน   อสญฺญสตฺเต
ตตฺถ   กายสงฺขาโร   จ   นุปฺปชฺชติ   วจีสงฺขาโร   จ   นุปฺปชฺชติ  ฯ
ยตฺถ  วา  ปน  วจีสงฺขาโร  นุปฺปชฺชติ  ตตฺถ  กายสงฺขาโร  นุปฺปชฺชตีติ:
ทุติยชฺฌาเน   ตติยชฺฌาเน   ตตฺถ  วจีสงฺขาโร  นุปฺปชฺชติ  โน  จ  ตตฺถ
กายสงฺขาโร  นุปฺปชฺชติ  จตุตฺถชฺฌาเน  อสญฺญสตฺเต  ตตฺถ  วจีสงฺขาโร จ
นุปฺปชฺชติ กายสงฺขาโร จ นุปฺปชฺชติ ฯ
	 [๑๐๔๗]   ยตฺถ   กายสงฺขาโร   นุปฺปชฺชติ   ตตฺถ  จิตฺตสงฺขาโร
นุปฺปชฺชตีติ:   จตุตฺถชฺฌาเน  รูปาวจเร  อรูปาวจเร  ตตฺถ  กายสงฺขาโร
นุปฺปชฺชติ    โน    จ   ตตฺถ   จิตฺตสงฺขาโร   นุปฺปชฺชติ   อสญฺญสตฺเต
ตตฺถ   กายสงฺขาโร   จ   นุปฺปชฺชติ   จิตฺตสงฺขาโร   จ  นุปฺปชฺชติ  ฯ
ยตฺถ  วา  ปน  จิตฺตสงฺขาโร  นุปฺปชฺชติ  ตตฺถ  กายสงฺขาโร นุปฺปชฺชตีติ:
อามนฺตา ฯ
	 [๑๐๔๘]   ยตฺถ   วจีสงฺขาโร   นุปฺปชฺชติ   ตตฺถ   จิตฺตสงฺขาโร
นุปฺปชฺชตีติ:   ทุติยชฺฌาเน  ตติยชฺฌาเน  จตุตฺถชฺฌาเน  ตตฺถ  วจีสงฺขาโร
นุปฺปชฺชติ   โน   จ   ตตฺถ  จิตฺตสงฺขาโร  นุปฺปชฺชติ  อสญฺญสตฺเต  ตตฺถ
วจีสงฺขาโร  จ  นุปฺปชฺชติ  จิตฺตสงฺขาโร  จ  นุปฺปชฺชติ  ฯ  ยตฺถ วา ปน
จิตฺตสงฺขาโร นุปฺปชฺชติ ตตฺถ วจีสงฺขาโร นุปฺปชฺชตีติ: อามนฺตา ฯ
	 [๑๐๔๙]   ยสฺส   ยตฺถ   กายสงฺขาโร   นุปฺปชฺชติ   ตสฺส  ตตฺถ
