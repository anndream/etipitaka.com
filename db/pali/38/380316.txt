อรูเป  มคฺคสฺส  ภงฺคกฺขเณ  เตสํ  ทุกฺขสจฺจํ  น  นิรุชฺฌติ  โน  จ  เตสํ
มคฺคสจฺจํ    น   นิรุชฺฌติ   สพฺเพสํ   อุปปชฺชนฺตานํ   ปวตฺเต   จิตฺตสฺส
อุปฺปาทกฺขเณ  อรูเป  ผลสฺส  ภงฺคกฺขเณ  เตสํ  ทุกฺขสจฺจญฺจ  น  นิรุชฺฌติ
มคฺคสจฺจญฺจ  น  นิรุชฺฌติ  ฯ  ยสฺส  วา  ปน  มคฺคสจฺจํ  น นิรุชฺฌติ ตสฺส
ทุกฺขสจฺจํ  น  นิรุชฺฌตีติ:  สพฺเพสํ  จวนฺตานํ  ปวตฺเต มคฺควิปฺปยุตฺตจิตฺตสฺส
ภงฺคกฺขเณ   เตสํ   มคฺคสจฺจํ   น   นิรุชฺฌติ   โน  จ  เตสํ  ทุกฺขสจฺจํ
น   นิรุชฺฌติ   สพฺเพสํ   อุปปชฺชนฺตานํ   ปวตฺเต  จิตฺตสฺส  อุปฺปาทกฺขเณ
อรูเป   ผลสฺส  ภงฺคกฺขเณ  เตสํ  มคฺคสจฺจญฺจ  น  นิรุชฺฌติ  ทุกฺขสจฺจญฺจ
น นิรุชฺฌติ ฯ
	[๙๒๖]  ยสฺส  สมุทยสจฺจํ  น  นิรุชฺฌติ  ตสฺส มคฺคสจฺจํ น นิรุชฺฌตีติ:
มคฺคสฺส  ภงฺคกฺขเณ  เตสํ  สมุทยสจฺจํ  น  นิรุชฺฌติ  โน จ เตสํ มคฺคสจฺจํ
น นิรุชฺฌติ สพฺเพสํ จิตฺตสฺส อุปฺปาทกฺขเณ ตณฺหาวิปฺปยุตฺตมคฺควิปฺปยุตฺตจิตฺตสฺส
ภงฺคกฺขเณ        นิโรธสมาปนฺนานํ        อสญฺญสตฺตานํ        เตสํ
สมุทยสจฺจญฺจ   น   นิรุชฺฌติ   มคฺคสจฺจญฺจ   น  นิรุชฺฌติ  ฯ  ยสฺส  วา
ปน   มคฺคสจฺจํ   น  นิรุชฺฌติ  ตสฺส  สมุทยสจฺจํ  น  นิรุชฺฌตีติ:  ตณฺหาย
ภงฺคกฺขเณ  เตสํ  มคฺคสจฺจํ  น  นิรุชฺฌติ โน จ เตสํ สมุทยสจฺจํ น นิรุชฺฌติ
สพฺเพสํ    จิตฺตสฺส    อุปฺปาทกฺขเณ    มคฺควิปฺปยุตฺตตณฺหาวิปฺปยุตฺตจิตฺตสฺส
ภงฺคกฺขเณ        นิโรธสมาปนฺนานํ        อสญฺญสตฺตานํ        เตสํ
มคฺคสจฺจญฺจ น นิรุชฺฌติ สมุทยสจฺจญฺจ น นิรุชฺฌติ ฯ
	[๙๒๗] ยตฺถ ทุกฺขสจฺจํ น นิรุชฺฌติ ฯเปฯ
