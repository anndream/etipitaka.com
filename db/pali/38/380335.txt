ตตฺถ   ทุกฺขสจฺจํ   น   นิรุชฺฌติ   อคฺคมคฺคสฺส  อุปฺปาทกฺขเณ  อรหนฺตานํ
จิตฺตสฺส   อุปฺปาทกฺขเณ  ยสฺส  จิตฺตสฺส  อนนฺตรา  อคฺคมคฺคํ  ปฏิลภิสฺสนฺติ
ตสฺส    จิตฺตสฺส    อุปฺปาทกฺขเณ   อรูเป   มคฺคสฺส   จ   ผลสฺส   จ
ภงฺคกฺขเณ    อสญฺญสตฺตํ    อุปปชฺชนฺตานํ   เตสํ   ตตฺถ   สมุทยสจฺจญฺจ
น นิรุชฺฌิสฺสติ ทุกฺขสจฺจญฺจ น นิรุชฺฌติ ฯ
	 [๙๖๘]  ยสฺส  ยตฺถ  ทุกฺขสจฺจํ  น  นิรุชฺฌติ  ตสฺส  ตตฺถ มคฺคสจฺจํ
น    นิรุชฺฌิสฺสตีติ:   ปญฺจโวกาเร   อคฺคมคฺคสฺส   อุปฺปาทกฺขเณ   ยสฺส
จิตฺตสฺส   อนนฺตรา  อคฺคมคฺคํ  ปฏิลภิสฺสนฺติ  ตสฺส  จิตฺตสฺส  อุปฺปาทกฺขเณ
เย    จญฺเญ    มคฺคํ    ปฏิลภิสฺสนฺติ   เตสํ   อุปปชฺชนฺตานํ   ปวตฺเต
จิตฺตสฺส   อุปฺปาทกฺขเณ   อรูเป   มคฺคสฺส   จ   ผลสฺส  จ  ภงฺคกฺขเณ
เตสํ   ตตฺถ   ทุกฺขสจฺจํ   น   นิรุชฺฌติ  โน  จ  เตสํ  ตตฺถ  มคฺคสจฺจํ
น   นิรุชฺฌิสฺสติ   อรหนฺตานํ   จิตฺตสฺส  อุปฺปาทกฺขเณ  เย  จ  ปุถุชฺชนา
มคฺคํ  น  ปฏิลภิสฺสนฺติ  เตสํ  อุปปชฺชนฺตานํ  ปวตฺเต จิตฺตสฺส อุปฺปาทกฺขเณ
อรูเป    มคฺคสฺส   จ   ผลสฺส   จ   ภงฺคกฺขเณ   อปายํ   อสญฺญสตฺตํ
อุปปชฺชนฺตานํ   เตสํ   ตตฺถ   ทุกฺขสจฺจญฺจ   น   นิรุชฺฌติ   มคฺคสจฺจญฺจ
น   นิรุชฺฌิสฺสติ   ฯ   ยสฺส   วา  ปน  ยตฺถ  มคฺคสจฺจํ  น  นิรุชฺฌิสฺสติ
ตสฺส    ตตฺถ    ทุกฺขสจฺจํ   น   นิรุชฺฌตีติ:   อคฺคมคฺคสฺส   ภงฺคกฺขเณ
อรหนฺตานํ  จิตฺตสฺส  ภงฺคกฺขเณ  เย  จ  ปุถุชฺชนา  มคฺคํ  น ปฏิลภิสฺสนฺติ
เตสํ   จวนฺตานํ   ปวตฺเต   จิตฺตสฺส   ภงฺคกฺขเณ  อปายา  อสญฺญสตฺตา
จวนฺตานํ   เตสํ   ตตฺถ  มคฺคสจฺจํ  น  นิรุชฺฌิสฺสติ  โน  จ  เตสํ  ตตฺถ
