น     นิรุชฺฌิสฺสตีติ:     สพฺเพสํ     จิตฺตสฺส    อุปฺปาทกฺขเณ    วินา
วิตกฺกวิจาเรหิ  จิตฺตสฺส  ภงฺคกฺขเณ  เตสํ  ตตฺถ  วจีสงฺขาโร  น นิรุชฺฌติ
โน  จ  เตสํ  ตตฺถ จิตฺตสงฺขาโร น นิรุชฺฌิสฺสติ อวิตกฺกอวิจารปจฺฉิมจิตฺตสฺส
ภงฺคกฺขเณ       อสญฺญสตฺตานํ      เตสํ      ตตฺถ      วจีสงฺขาโร
จ  น  นิรุชฺฌติ  จิตฺตสงฺขาโร  จ  น  นิรุชฺฌิสฺสติ  ฯ  ยสฺส วา ปน ยตฺถ
จิตฺตสงฺขาโร   น   นิรุชฺฌิสฺสติ  ตสฺส  ตตฺถ  วจีสงฺขาโร  น  นิรุชฺฌตีติ:
สวิตกฺกสวิจารปจฺฉิมจิตฺตสฺส    ภงฺคกฺขเณ    เตสํ   ตตฺถ   จิตฺตสงฺขาโร
น   นิรุชฺฌิสฺสติ   โน   จ   เตสํ   ตตฺถ   วจีสงฺขาโร   น   นิรุชฺฌติ
อวิตกฺกอวิจารปจฺฉิมจิตฺตสฺส ภงฺคกฺขเณ อสญฺญสตฺตานํ เตสํ ตตฺถ จิตฺตสงฺขาโร
จ น นิรุชฺฌิสฺสติ วจีสงฺขาโร จ น นิรุชฺฌติ ฯ
		         ____________
	[๑๑๖๙]  ยสฺส กายสงฺขาโร นิรุชฺฌิตฺถ ตสฺส วจีสงฺขาโร นิรุชฺฌิสฺสตีติ:
สวิตกฺกสวิจารปจฺฉิมจิตฺตสฺส    ภงฺคกฺขเณ   อวิตกฺกอวิจารปจฺฉิมจิตฺตสมงฺคีนํ
ยสฺส       จิตฺตสฺส      อนนฺตรา      อวิกฺกอวิจารํ      ปจฺฉิมจิตฺตํ
อุปฺปชฺชิสฺสติ   เตสํ  กายสงฺขาโร  นิรุชฺฌิตฺถ  โน  จ  เตสํ  วจีสงฺขาโร
นิรุชฺฌิสฺสติ    อิตเรสํ    กายสงฺขาโร    จ    นิรุชฺฌิตฺถ   วจีสงฺขาโร
จ นิรุชฺฌิสฺสติ ฯ ยสฺส วา ปน วจีสงฺขาโร ฯเปฯ อามนฺตา ฯ
	[๑๑๗๐]   ยสฺส   กายสงฺขาโร   นิรุชฺฌิตฺถ   ตสฺส   จิตฺตสงฺขาโร
นิรุชฺฌิสฺสตีติ:   ปจฺฉิมจิตฺตสฺส   ภงฺคกฺขเณ  เตสํ  กายสงฺขาโร  นิรุชฺฌิตฺถ
โน   จ   เตสํ   จิตฺตสงฺขาโร   นิรุชฺฌิสฺสติ  อิตเรสํ  กายสงฺขาโร  จ
