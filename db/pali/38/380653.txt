อามนฺตา ฯ
	 [๑๔๗๕]   โย   ยโต  กามราคานุสยํ  น  ปริชานาติ  โส  ตโต
ปฏิฆานุสยํ  น  ปริชานาตีติ:  อนาคามิมคฺคสมงฺคี  ทุกฺขาย  เวทนาย  โส
ตโต   กามราคานุสยํ   น   ปริชานาติ  โน  จ  โส  ตโต  ปฏิฆานุสยํ
น   ปริชานาติ   โสว   ปุคฺคโล  รูปธาตุยา  อรูปธาตุยา  อปริยาปนฺเน
โส  ตโต  กามราคานุสยญฺจ  น  ปริชานาติ  ปฏิฆานุสยญฺจ  น ปริชานาติ
อนาคามิมคฺคสมงฺคึ     ฐเปตฺวา     อวเสสา     ปุคฺคลา     สพฺพตฺถ
กามราคานุสยญฺจ   น   ปริชานนฺติ   ปฏิฆานุสยญฺจ   น   ปริชานนฺติ  ฯ
โย  วา  ปน  ยโต  ปฏิฆานุสยํ  น  ปริชานาติ  โส ตโต กามราคานุสยํ
น   ปริชานาตีติ:   อนาคามิมคฺคสมงฺคี   กามธาตุยา   ทฺวีสุ   เวทนาสุ
โส  ตโต  ปฏิฆานุสยํ  น  ปริชานาติ  โน  จ  โส  ตโต กามราคานุสยํ
น   ปริชานาติ   โสว   ปุคฺคโล  รูปธาตุยา  อรูปธาตุยา  อปริยาปนฺเน
โส  ตโต  ปฏิฆานุสยญฺจ  น  ปริชานาติ  กามราคานุสยญฺจ  น ปริชานาติ
อนาคามิมคฺคสมงฺคึ     ฐเปตฺวา     อวเสสา     ปุคฺคลา     สพฺพตฺถ
ปฏิฆานุสยญฺจ   น  ปริชานนฺติ  กามราคานุสยญฺจ  น  ปริชานนฺติ  ฯ  โย
ยโต  กามราคานุสยํ  น  ปริชานาติ  โส ตโต มานานุสยํ น ปริชานาตีติ:
อคฺคมคฺคสมงฺคี   กามธาตุยา   ทฺวีสุ   เวทนาสุ  รูปธาตุยา  อรูปธาตุยา
โส  ตโต  กามราคานุสยํ  น  ปริชานาติ  โน  จ  โส  ตโต มานานุสยํ
น   ปริชานาติ   โสว   ปุคฺคโล  ทุกฺขาย  เวทนาย  อปริยาปนฺเน  โส
ตโต   กามราคานุสยญฺจ   น   ปริชานาติ  มานานุสยญฺจ  น  ปริชานาติ
