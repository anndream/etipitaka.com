ทุติยชฺฌานํ    ตติยชฺฌานํ    สมาปนฺนานํ   อสฺสาสปสฺสาสานํ   ภงฺคกฺขเณ
เตสํเยว   วินา   อสฺสาสปสฺสาเสหิ  จิตฺตสฺส  อุปฺปาทกฺขเณ  จตุตฺถชฺฌานํ
สมาปนฺนานํ   อสญฺญสตฺตานํ   เตสํ   ตตฺถ   กายสงฺขาโร  จ  นุปฺปชฺชติ
วจีสงฺขาโร  จ  น  นิรุชฺฌิสฺสติ  ฯ  ยสฺส  วา  ปน  ยตฺถ วจีสงฺขาโร น
นิรุชฺฌิสฺสติ    ตสฺส    ตตฺถ    กายสงฺขาโร   นุปฺปชฺชตีติ:   ทุติยชฺฌานํ
ตติยชฺฌานํ   สมาปนฺนานํ   อสฺสาสปสฺสาสานํ   อุปฺปาทกฺขเณ  เตสํ  ตตฺถ
วจีสงฺขาโร  น  นิรุชฺฌิสฺสติ  โน  จ  เตสํ  ตตฺถ  กายสงฺขาโร นุปฺปชฺชติ
สวิตกฺกสวิจารปจฺฉิมจิตฺตสฺส    ภงฺคกฺขเณ   อภิตกฺกอวิจารปจฺฉิมจิตฺตสมงฺคีนํ
ยสฺส    จิตฺตสฺส   อนนฺตรา   อวิตกฺกอวิจารํ   ปจฺฉิมจิตฺตํ   อุปฺปชฺชิสฺสติ
ทุติยชฺฌานํ       ตติยชฺฌานํ       สมาปนฺนานํ       อสฺสาสปสฺสาสานํ
ภงฺคกฺขเณ   เตสํเยว   วินา   อสฺสาสปสฺสาเสหิ  จิตฺตสฺส  อุปฺปาทกฺขเณ
จตุตฺถชฺฌานํ   สมาปนฺนานํ   อสญฺญสตฺตานํ   เตสํ  ตตฺถ  วจีสงฺขาโร  จ
น นิรุชฺฌิสฺสติ กายสงฺขาโร จ นุปฺปชฺชติ ฯ
	[๑๒๑๖]  ยสฺส  ยตฺถ กายสงฺขาโร นุปฺปชฺชติ ตสฺส ตตฺถ จิตฺตสงฺขาโร
นิรุชฺฌิสฺสตีติ:   สพฺเพสํ   จิตฺตสฺส   ภงฺคกฺขเณ   วินา  อสฺสาสปสฺสาเสหิ
จิตฺตสฺส    อุปฺปาทกฺขเณ    เตสํ    ตตฺถ    กายสงฺขาโร    นุปฺปชฺชติ
โน  จ  เตสํ  ตตฺถ  จิตฺตสงฺขาโร  น นิรุชฺฌิสฺสติ ปจฺฉิมจิตฺตสฺส ภงฺคกฺขเณ
อสญฺญสตฺตานํ   เตสํ   ตตฺถ   กายสงฺขาโร  จ  นุปฺปชฺชติ  จิตฺตสงฺขาโร
จ  น  นิรุชฺฌิสฺสติ  ฯ  ยสฺส  วา  ปน  ยตฺถ  จิตฺตสงฺขาโร น นิรุชฺฌิสฺสติ
ตสฺส ตตฺถ กายสงฺขาโร นุปฺปชฺชตีติ: อามนฺตา ฯ
