สมุทยสจฺจญฺจ   อุปฺปชฺชิสฺสติ   ฯ   ยสฺส   วา   ปน  สมุทยสจฺจํ  ฯเปฯ
อามนฺตา ฯ
	[๘๖๔]    ยสฺส    ทุกฺขสจฺจํ    อุปฺปชฺชิสฺสติ    ตสฺส    มคฺคสจฺจํ
อุปฺปชฺชิสฺสตีติ:   อคฺคมคฺคสมงฺคีนํ   อรหนฺตานํ   เย  จ  ปุถุชฺชนา  มคฺคํ
น   ปฏิลภิสฺสนฺติ  เตสํ  ทุกฺขสจฺจํ  อุปฺปชฺชิสฺสติ  โน  จ  เตสํ  มคฺคสจฺจํ
อุปฺปชฺชิสฺสติ   ยสฺส   จิตฺตสฺส   อนนฺตรา   อคฺคมคฺคํ   ปฏิลภิสฺสนฺติ  เย
จญฺเญ   มคฺคํ  ปฏิลภิสฺสนฺติ  เตสํ  ทุกฺขสจฺจญฺจ  อุปฺปชฺชิสฺสติ  มคฺคสจฺจญฺจ
อุปฺปชฺชิสฺสติ ฯ ยสฺส วา ปน มคฺคสจฺจํ ฯเปฯ อามนฺตา ฯ
	[๘๖๕]    ยสฺส    สมุทยสจฺจํ    อุปฺปชฺชิสฺสติ    ตสฺส   มคฺคสจฺจํ
อุปฺปชฺชิสฺสตีติ:   เย  ปุถุชฺชนา  มคฺคํ  น  ปฏิลภิสฺสนฺติ  เตสํ  สมุทยสจฺจํ
อุปฺปชฺชิสฺสติ    โน   จ   เตสํ   มคฺคสจฺจํ   อุปฺปชฺชิสฺสติ   เย   มคฺคํ
ปฏิลภิสฺสนฺติ     เตสํ     สมุทยสจฺจญฺจ     อุปฺปชฺชิสฺสติ    มคฺคสจฺจญฺจ
อุปฺปชฺชิสฺสติ  ฯ  ยสฺส  วา  ปน  มคฺคสจฺจํ  อุปฺปชฺชิสฺสติ  ตสฺส สมุทยสจฺจํ
อุปฺปชฺชิสฺสตีติ:    ยสฺส    จิตฺตสฺส   อนนฺตรา   อคฺคมคฺคํ   ปฏิลภิสฺสนฺติ
เตสํ   มคฺคสจฺจํ   อุปฺปชฺชิสฺสติ   โน  จ  เตสํ  สมุทยสจฺจํ  อุปฺปชฺชิสฺสติ
เย    จญฺเญ   มคฺคํ   ปฏิลภิสฺสนฺติ   เตสํ   มคฺคสจฺจญฺจ   อุปฺปชฺชิสฺสติ
สมุทยสจฺจญฺจ อุปฺปชฺชิสฺสติ ฯ
   [๘๖๖] ยสฺส ทุกฺขสจฺจํ อุปฺปชฺชิสฺสติ ฯเปฯ
   [๘๖๗]  ยสฺส  ยตฺถ  ทุกฺขสจฺจํ  อุปฺปชฺชิสฺสติ  ตสฺส  ตตฺถ  สมุทยสจฺจํ
อุปฺปชฺชิสฺสตีติ:   อคฺคมคฺคสมงฺคีนํ   อรหนฺตานํ   ยสฺส  จิตฺตสฺส  อนนฺตรา
