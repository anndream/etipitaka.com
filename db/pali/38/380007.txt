กุสลมูเลน อญฺญมญฺญมูลา สพฺเพ เต ธมฺมา กุสลาติ: อามนฺตา ฯ
	[๗]   เยเกจิ  กุสลา  ธมฺมา  สพฺเพ  เต  กุสลมูลมูลาติ:  ตีเณว
กุสลมูลมูลานิ   อวเสสา   กุสลา   ธมฺมา   น   กุสลมูลมูลา   ฯ  เย
วา   ปน   กุสลมูลมูลา   สพฺเพ   เต  ธมฺมา  กุสลาติ:  อามนฺตา  ฯ
เยเกจิ  กุสลา  ธมฺมา  สพฺเพ  เต กุสลมูเลน เอกมูลมูลาติ: อามนฺตา ฯ
เย   วา   ปน  กุสลมูเลน  เอกมูลมูลา  สพฺเพ  เต  ธมฺมา  กุสลาติ:
กุสลสมุฏฺฐานํ   รูปํ   กุสลมูเลน  เอกมูลมูลํ  น  กุสลํ  กุสลํ  กุสลมูเลน
เอกมูลมูลญฺเจว   กุสลญฺจ   ฯ  เยเกจิ  กุสลมูเลน  เอกมูลมูลา  ธมฺมา
สพฺเพ   เต   กุสลมูเลน   อญฺญมญฺญมูลมูลาติ:   มูลานิ   ยานิ  เอกโต
อุปฺปชฺชนฺติ    กุสลมูลานิ   เอกมูลมูลานิ   เจว   อญฺญมญฺญมูลมูลานิ   จ
อวเสสา   กุสลมูลสหชาตา   ธมฺมา   กุสลมูเลน   เอกมูลมูลา   น  จ
อญฺญมญฺญมูลมูลา    ฯ   เย   วา   ปน   กุสลมูเลน   อญฺญมญฺญมูลมูลา
สพฺเพ เต ธมฺมา กุสลาติ: อามนฺตา ฯ
	[๘]  เยเกจิ  กุสลา  ธมฺมา  สพฺเพ  เต กุสลมูลกาติ: อามนฺตา ฯ
เย   วา  ปน  กุสลมูลกา  สพฺเพ  เต  ธมฺมา  กุสลาติ:  กุสลสมุฏฺฐานํ
รูปํ   กุสลมูลกํ   น   กุสลํ  กุสลํ  กุสลมูลกญฺเจว  กุสลญฺจ  ฯ  เยเกจิ
กุสลา   ธมฺมา   สพฺเพ   เต   กุสลมูเลน  เอกมูลกาติ:  อามนฺตา  ฯ
เย   วา   ปน   กุสลมูเลน  เอกมูลกา  สพฺเพ  เต  ธมฺมา  กุสลาติ:
กุสลสมุฏฺฐานํ   รูปํ   กุสลมูเลน   เอกมูลกํ  น  กุสลํ  กุสลํ  กุสลมูเลน
เอกมูลกญฺเจว   กุสลญฺจ   ฯ   เยเกจิ   กุสลมูเลน  เอกมูลกา  ธมฺมา
