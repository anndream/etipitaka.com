ยสฺส  วา  ปน  ยตฺถ  ปฏิฆานุสโย  ปหีโน  ตสฺส  ตตฺถ  กามราคานุสโย
ปหีโนติ:    น    วตฺตพฺโพ    ปหีโนติ    วา   อปฺปหีโนติ   วา   ฯ
ยสฺส  ยตฺถ  กามราคานุสโย  ปหีโน  ตสฺส  ตตฺถ  มานานุสโย  ปหีโนติ:
อนาคามิสฺส   กามธาตุยา  ทฺวีสุ  เวทนาสุ  ตสฺส  ตตฺถ  กามราคานุสโย
ปหีโน    โน    จ    ตสฺส    ตตฺถ   มานานุสโย   ปหีโน   อรหโต
กามธาตุยา   ทฺวีสุ   เวทนาสุ  ตสฺส  ตตฺถ  กามราคานุสโย  จ  ปหีโน
มานานุสโย   จ  ปหีโน  ฯ  ยสฺส  วา  ปน  ยตฺถ  มานานุสโย  ปหีโน
ตสฺส  ตตฺถ  กามราคานุสโย  ปหีโนติ:  อรหโต  รูปธาตุยา  อรูปธาตุยา
ตสฺส    ตตฺถ   มานานุสโย   ปหีโน   กามราคานุสโย   น   วตฺตพฺโพ
ปหีโนติ    วา    อปฺปหีโนติ   วา   ตสฺเสว   ปุคฺคลสฺส   กามธาตุยา
ทฺวีสุ   เวทนาสุ   ตสฺส  ตตฺถ  มานานุสโย  จ  ปหีโน  กามราคานุสโย
จ    ปหีโน    ฯ    ยสฺส    ยตฺถ   กามราคานุสโย   ปหีโน   ตสฺส
ตตฺถ   ทิฏฺฐานุสโย   ปหีโนติ:   อามนฺตา   ฯ   ยสฺส  วา  ปน  ยตฺถ
ทิฏฺฐานุสโย   ปหีโน   ตสฺส   ตตฺถ   กามราคานุสโย  ปหีโนติ:  ทฺวินฺนํ
ปุคฺคลานํ   ทุกฺขาย   เวทนาย   รูปธาตุยา   อรูปธาตุยา   เตสํ  ตตฺถ
ทิฏฺฐานุสโย  ปหีโน  กามราคานุสโย  น  วตฺตพฺโพ ปหีโนติ วา อปฺปหีโนติ
วา    เตสํเยว    ปุคฺคลานํ    กามธาตุยา   ทฺวีสุ   เวทนาสุ   เตสํ
ตตฺถ  ทิฏฺฐานุสโย  ปหีโน  โน  จ  เตสํ  ตตฺถ  กามราคานุสโย  ปหีโน
ทฺวินฺนํ  ปุคฺคลานํ  ทุกฺขาย  เวทนาย  รูปธาตุยา  อรูปธาตุยา  เตสํ ตตฺถ
ทิฏฺฐานุสโย   ปหีโน   กามราคานุสโย   น   วตฺตพฺโพ   ปหีโนติ   วา
