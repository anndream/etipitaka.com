นิรุชฺฌติ   โน  จ  เตสํ  กายสงฺขาโร  นิรุชฺฌติ  ปฐมชฺฌานํ  สมาปนฺนานํ
กามาวจรานํ    อสฺสาสปสฺสาสานํ    ภงฺคกฺขเณ    เตสํ    วจีสงฺขาโร
จ นิรุชฺฌติ กายสงฺขาโร จ นิรุชฺฌติ ฯ
	[๑๑๑๗]    ยสฺส   กายสงฺขาโร   นิรุชฺฌติ   ตสฺส   จิตฺตสงฺขาโร
นิรุชฺฌตีติ:   อามนฺตา  ฯ  ยสฺส  วา  ปน  จิตฺตสงฺขาโร  นิรุชฺฌติ  ตสฺส
กายสงฺขาโร   นิรุชฺฌตีติ:   วินา  อสฺสาสปสฺสาเสหิ  จิตฺตสฺส  ภงฺคกฺขเณ
เตสํ   จิตฺตสงฺขาโร   นิรุชฺฌติ   โน   จ  เตสํ  กายสงฺขาโร  นิรุชฺฌติ
อสฺสาสปสฺสาสานํ  ภงฺคกฺขเณ  เตสํ  จิตฺตสงฺขาโร จ นิรุชฺฌติ กายสงฺขาโร
จ นิรุชฺฌติ ฯ
	[๑๑๑๘]    ยสฺส    วจีสงฺขาโร   นิรุชฺฌติ   ตสฺส   จิตฺตสงฺขาโร
นิรุชฺฌตีติ:   อามนฺตา  ฯ  ยสฺส  วา  ปน  จิตฺตสงฺขาโร  นิรุชฺฌติ  ตสฺส
วจีสงฺขาโร   นิรุชฺฌตีติ:   วินา   วิตกฺกวิจาเรหิ   จิตฺตสฺส   ภงฺคกฺขเณ
เตสํ   จิตฺตสงฺขาโร   นิรุชฺฌติ   โน   จ   เตสํ  วจีสงฺขาโร  นิรุชฺฌติ
วิตกฺกวิจารานํ  ภงฺคกฺขเณ  เตสํ  จิตฺตสงฺขาโร  จ  นิรุชฺฌติ  วจีสงฺขาโร
จ นิรุชฺฌติ ฯ
	[๑๑๑๙]    ยตฺถ    กายสงฺขาโร   นิรุชฺฌติ   ตตฺถ   วจีสงฺขาโร
นิรุชฺฌตีติ:   ทุติยชฺฌาเน   ตติยชฺฌาเน   ตตฺถ   กายสงฺขาโร   นิรุชฺฌติ
โน จ ตตฺถ วจีสงฺขาโร นิรุชฺฌติ ฯเปฯ
	[๑๑๒๐]  ยสฺส  ยตฺถ  กายสงฺขาโร  นิรุชฺฌติ ตสฺส ตตฺถ วจีสงฺขาโร
นิรุชฺฌตีติ: ฯเปฯ ยสฺสกมฺปิ ยสฺสยตฺถกมฺปิ สทิสํ ฯ
