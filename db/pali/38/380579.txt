อวเสสา    ปุคฺคลา    อวิชฺชานุสยญฺจ    นปฺปชหนฺติ   กามราคานุสยญฺจ
นปฺปชหนฺติ ฯ
	[๑๓๘๘]   โย  ปฏิฆานุสยํ  นปฺปชหติ  โส  มานานุสยํ  นปฺปชหตีติ:
อคฺคมคฺคสมงฺคี    ปฏิฆานุสยํ    นปฺปชหติ   โน   จ   โส   มานานุสยํ
นปฺปชหติ  ทฺวินฺนํ  มคฺคสมงฺคีนํ  ฐเปตฺวา  อวเสสา  ปุคฺคลา ปฏิฆานุสยญฺจ
นปฺปชหนฺติ     มานานุสยญฺจ    นปฺปชหนฺติ    ฯ    โย    วา    ปน
มานานุสยํ   นปฺปชหติ   โส  ปฏิฆานุสยํ  นปฺปชหตีติ:  อนาคามิมคฺคสมงฺคี
มานานุสยํ    นปฺปชหติ    โน    จ    โส    ปฏิฆานุสยํ    นปฺปชหติ
ทฺวินฺนํ    มคฺคสมงฺคีนํ    ฐเปตฺวา   อวเสสา   ปุคฺคลา   มานานุสยญฺจ
นปฺปชหนฺติ   ปฏิฆานุสยญฺจ   นปฺปชหนฺติ   ฯ   โย  ปฏิฆานุสยํ  นปฺปชหติ
โส    ทิฏฺฐานุสยํ    ฯเปฯ    วิจิกิจฺฉานุสยํ    นปฺปชหตีติ:   อฏฺฐมโก
ปฏิฆานุสยํ    นปฺปชหติ    โน    จ    โส   วิจิกิจฺฉานุสยํ   นปฺปชหติ
อนาคามิมคฺคสมงฺคิญฺจ    อฏฺฐมกญฺจ    ฐเปตฺวา    อวเสสา    ปุคฺคลา
ปฏิฆานุสยญฺจ  นปฺปชหนฺติ  วิจิกิจฺฉานุสยญฺจ  นปฺปชหนฺติ  ฯ  โย  วา  ปน
วิจิกิจฺฉานุสยํ  นปฺปชหติ  โส  ปฏิฆานุสยํ  นปฺปชหตีติ:  อนาคามิมคฺคสมงฺคี
วิจิกิจฺฉานุสยํ      นปฺปชหติ      โน      จ     โส     ปฏิฆานุสยํ
นปฺปชหติ    อนาคามิมคฺคสมงฺคิญฺจ    อฏฺฐมกญฺจ    ฐเปตฺวา   อวเสสา
ปุคฺคลา   วิจิกิจฺฉานุสยญฺจ   นปฺปชหนฺติ   ปฏิฆานุสยญฺจ   นปฺปชหนฺติ   ฯ
โย   ปฏิฆานุสยํ   นปฺปชหติ   โส   ภวราคานุสยํ   ฯเปฯ  อวิชฺชานุสยํ
นปฺปชหตีติ:    อคฺคมคฺคสมงฺคี   ปฏิฆานุสยํ   นปฺปชหติ   โน   จ   โส
