เตสํ   ตตฺถ   วิจิกิจฺฉานุสโย  ปหีโน  โน  จ  เตสํ  ตตฺถ  มานานุสโย
ปหีโน    อรหโต   ทุกฺขาย   เวทนาย   ตสฺส   ตตฺถ   วิจิกิจฺฉานุสโย
ปหีโน  มานานุสโย  น  วตฺตพฺโพ  ปหีโนติ  วา  อปฺปหีโนติ  วา ตสฺเสว
ปุคฺคลสฺส   กามธาตุยา   ทฺวีสุ  เวทนาสุ  รูปธาตุยา  อรูปธาตุยา  ตสฺส
ตตฺถ   วิจิกิจฺฉานุสโย   จ   ปหีโน   มานานุสโย  จ  ปหีโน  ฯ  ยสฺส
ยตฺถ   มานานุสโย   ปหีโน   ตสฺส   ตตฺถ   ภวราคานุสโย   ปหีโนติ:
อรหโต   กามธาตุยา  ทฺวีสุ  เวทนาสุ  ตสฺส  ตตฺถ  มานานุสโย  ปหีโน
ภวราคานุสโย   น   วตฺตพฺโพ   ปหีโนติ  วา  อปฺปหีโนติ  วา  ตสฺเสว
ปุคฺคลสฺส   รูปธาตุยา  อรูปธาตุยา  ตสฺส  ตตฺถ  มานานุสโย  จ  ปหีโน
ภวราคานุสโย   จ   ปหีโน   ฯ  ยสฺส  วา  ปน  ยตฺถ  ภวราคานุสโย
ปหีโน   ตสฺส   ตตฺถ  มานานุสโย  ปหีโนติ:  อามนฺตา  ฯ  ยสฺส  ยตฺถ
มานานุสโย   ปหีโน  ตสฺส  ตตฺถ  อวิชฺชานุสโย  ปหีโนติ:  อามนฺตา  ฯ
ยสฺส   วา   ปน  ยตฺถ  อวิชฺชานุสโย  ปหีโน  ตสฺส  ตตฺถ  มานานุสโย
ปหีโนติ:   อรหโต   ทุกฺขาย   เวทนาย   ตสฺส   ตตฺถ   อวิชฺชานุสโย
ปหีโน  มานานุสโย  น  วตฺตพฺโพ  ปหีโนติ  วา  อปฺปหีโนติ  วา ตสฺเสว
ปุคฺคลสฺส   กามธาตุยา   ทฺวีสุ  เวทนาสุ  รูปธาตุยา  อรูปธาตุยา  ตสฺส
ตตฺถ อวิชฺชานุสโย จ ปหีโน มานานุสโย จ ปหีโน ฯ
	 [๑๕๒๑]  ยสฺส  ยตฺถ  ทิฏฺฐานุสโย ปหีโน ตสฺส ตตฺถ วิจิกิจฺฉานุสโย
ปหีโนติ:    อามนฺตา   ฯ   ยสฺส   วา   ปน   ยตฺถ   วิจิกิจฺฉานุสโย
ปหีโน ตสฺส ตตฺถ ทิฏฺฐานุสโย ปหีโนติ: อามนฺตา ฯเปฯ
