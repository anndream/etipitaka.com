เตว   ปุคฺคลา   รูปธาตุยา   อรูปธาตุยา   อปริยาปนฺเน   เต   ตโต
กามราคานุสเยน  จ  นิรนุสยา  ปฏิฆานุสเยน  จ  นิรนุสยา เทฺว ปุคฺคลา
สพฺพตฺถ  กามราคานุสเยน  จ  นิรนุสยา  ปฏิฆานุสเยน  จ  นิรนุสยา  ฯ
โย  วา  ปน  ยโต  ปฏิฆานุสเยน  นิรนุสโย  โส ตโต กามราคานุสเยน
นิรนุสโยติ:   ตโย   ปุคฺคลา   กามธาตุยา  ทฺวีสุ  เวทนาสุ  เต  ตโต
ปฏิฆานุสเยน  นิรนุสยา  โน  จ  เต  ตโต  กามราคานุสเยน  นิรนุสยา
เตว  ปุคฺคลา  รูปธาตุยา อรูปธาตุยา อปริยาปนฺเน เต ตโต ปฏิฆานุสเยน
จ    นิรนุสยา    กามราคานุสเยน    จ   นิรนุสยา   เทฺว   ปุคฺคลา
สพฺพตฺถ  ปฏิฆานุสเยน  จ  นิรนุสยา  กามราคานุสเยน  จ  นิรนุสยา  ฯ
โย  ยโต  กามราคานุสเยน  นิรนุสโย โส ตโต มานานุสเยน นิรนุสโยติ:
ตโย   ปุคฺคลา   รูปธาตุยา   อรูปธาตุยา  เต  ตโต  กามราคานุสเยน
นิรนุสยา     โน     จ    เต    ตโต    มานานุสเยน    นิรนุสยา
เตว  ปุคฺคลา  ทุกฺขาย  เวทนาย อปริยาปนฺเน เต ตโต กามราคานุสเยน
จ   นิรนุสยา   มานานุสเยน   จ   นิรนุสยา   อนาคามี   กามธาตุยา
ทฺวีสุ   เวทนาสุ   รูปธาตุยา  อรูปธาตุยา  โส  ตโต  กามราคานุสเยน
นิรนุสโย     โน     จ    โส    ตโต    มานานุสเยน    นิรนุสโย
โสว  ปุคฺคโล  ทุกฺขาย  เวทนาย อปริยาปนฺเน โส ตโต กามราคานุสเยน
จ    นิรนุสโย    มานานุสเยน    จ    นิรนุสโย    อรหา   สพฺพตฺถ
กามราคานุสเยน  จ  นิรนุสโย  มานานุสเยน  จ นิรนุสโย ฯ โย วา ปน
ยโต  มานานุสเยน  นิรนุสโย  โส  ตโต  กามราคานุสเยน  นิรนุสโยติ:
