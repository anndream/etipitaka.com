มนายตนญฺจ    อุปฺปชฺชิสฺสติ   ฯ   ยสฺส   วา   ปน   ยตฺถ   มนายตนํ
อุปฺปชฺชิสฺสติ   ตสฺส   ตตฺถ   รูปายตนํ   อุปฺปชฺชิตฺถาติ:   อรูปานํ  เตสํ
ตตฺถ  มนายตนํ  อุปฺปชฺชิสฺสติ  โน  จ  เตสํ  ตตฺถ  รูปายตนํ  อุปฺปชฺชิตฺถ
ปญฺจโวการา    จวนฺตานํ    เตสํ    ตตฺถ   มนายตนญฺจ   อุปฺปชฺชิสฺสติ
รูปายตนญฺจ อุปฺปชฺชิตฺถ ฯ
	[๕๐๔]  ยสฺส  ยตฺถ  รูปายตนํ  อุปฺปชฺชิตฺถ  ตสฺส  ตตฺถ  ธมฺมายตนํ
อุปฺปชฺชิสฺสตีติ:   ปญฺจโวกาเร   ปจฺฉิมภวิกานํ   เตสํ   ตตฺถ   รูปายตนํ
อุปฺปชฺชิตฺถ   โน   จ   เตสํ   ตตฺถ   ธมฺมายตนํ  อุปฺปชฺชิสฺสติ  อิตเรสํ
ปญฺจโวการานํ   อสญฺญสตฺตานํ   เตสํ   ตตฺถ   รูปายตนญฺจ   อุปฺปชฺชิตฺถ
ธมฺมายตนญฺจ   อุปฺปชฺชิสฺสติ   ฯ   ยสฺส   วา   ปน   ยตฺถ  ธมฺมายตนํ
อุปฺปชฺชิสฺสติ   ตสฺส   ตตฺถ   รูปายตนํ   อุปฺปชฺชิตฺถาติ:   อรูปานํ  เตสํ
ตตฺถ    ธมฺมายตนํ   อุปฺปชฺชิสฺสติ   โน   จ   เตสํ   ตตฺถ   รูปายตนํ
อุปฺปชฺชิตฺถ   ปญฺจโวการานํ   อสญฺญสตฺตานํ   เตสํ   ตตฺถ  ธมฺมายตนญฺจ
อุปฺปชฺชิสฺสติ รูปายตนญฺจ อุปฺปชฺชิตฺถ ฯ
	[๕๐๕]  ยสฺส  ยตฺถ  มนายตนํ  อุปฺปชฺชิตฺถ  ตสฺส  ตตฺถ  ธมฺมายตนํ
อุปฺปชฺชิสฺสตีติ:    ปจฺฉิมภวิกานํ    เตสํ   ตตฺถ   มนายตนํ   อุปฺปชฺชิตฺถ
โน   จ   เตสํ   ตตฺถ  ธมฺมายตนํ  อุปฺปชฺชิสฺสติ  อิตเรสํ  จตุโวการานํ
ปญฺจโวการานํ   เตสํ   ตตฺถ   มนายตนญฺจ   อุปฺปชฺชิตฺถ   ธมฺมายตนญฺจ
อุปฺปชฺชิสฺสตีติ   ฯ   ยสฺส   วา   ปน   ยตฺถ   ธมฺมายตนํ  อุปฺปชฺชิสฺสติ
ตสฺส   ตตฺถ   มนายตนํ   อุปฺปชฺชิตฺถาติ:   อสญฺญสตฺตานํ   เตสํ   ตตฺถ
