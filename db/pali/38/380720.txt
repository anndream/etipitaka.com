วิจิกิจฺฉานุสโย   อปฺปหีโน   ตสฺส   ตตฺถ   กามราคานุสโย  อปฺปหีโนติ:
ปุถุชฺชนสฺส   ทุกฺขาย   เวทนาย   รูปธาตุยา   อรูปธาตุยา  ตสฺส  ตตฺถ
วิจิกิจฺฉานุสโย   อปฺปหีโน   กามราคานุสโย  น  วตฺตพฺโพ  ปหีโนติ  วา
อปฺปหีโนติ   วา   ตสฺเสว   ปุคฺคลสฺส   กามธาตุยา   ทฺวีสุ   เวทนาสุ
ตสฺส    ตตฺถ    วิจิกิจฺฉานุสโย   จ   อปฺปหีโน   กามราคานุสโย   จ
อปฺปหีโน   ฯ   ยสฺส   ยตฺถ   กามราคานุสโย   อปฺปหีโน  ตสฺส  ตตฺถ
ภวราคานุสโย   อปฺปหีโนติ:   น   วตฺตพฺโพ   ปหีโนติ  วา  อปฺปหีโนติ
วา   ฯ   ยสฺส  วา  ปน  ยตฺถ  ภวราคานุสโย  อปฺปหีโน  ตสฺส  ตตฺถ
กามราคานุสโย   อปฺปหีโนติ:   น   วตฺตพฺโพ  ปหีโนติ  วา  อปฺปหีโนติ
วา  ฯ  ยสฺส  ยตฺถ  กามราคานุสโย  อปฺปหีโน  ตสฺส ตตฺถ อวิชฺชานุสโย
อปฺปหีโนติ:   อามนฺตา   ฯ   ยสฺส   วา   ปน   ยตฺถ   อวิชฺชานุสโย
อปฺปหีโน    ตสฺส   ตตฺถ   กามราคานุสโย   อปฺปหีโนติ:   อนาคามิสฺส
ทุกฺขาย   เวทนาย   รูปธาตุยา  อรูปธาตุยา  ตสฺส  ตตฺถ  อวิชฺชานุสโย
อปฺปหีโน   กามราคานุสโย  น  วตฺตพฺโพ  ปหีโนติ  วา  อปฺปหีโนติ  วา
ตสฺเสว  ปุคฺคลสฺส  กามธาตุยา  ทฺวีสุ  เวทนาสุ  ตสฺส ตตฺถ อวิชฺชานุสโย
อปฺปหีโน    โน    จ    ตสฺส    ตตฺถ    กามราคานุสโย   อปฺปหีโน
ติณฺณํ  ปุคฺคลานํ  ทุกฺขาย  เวทนาย  รูปธาตุยา  อรูปธาตุยา  เตสํ  ตตฺถ
อวิชฺชานุสโย   อปฺปหีโน   กามราคานุสโย   น  วตฺตพฺโพ  ปหีโนติ  วา
อปฺปหีโนติ  วา  เตสํเยว  ปุคฺคลานํ  กามธาตุยา  ทฺวีสุ  เวทนาสุ  เตสํ
ตตฺถ อวิชฺชานุสโย จ อปฺปหีโน กามราคานุสโย จ อปฺปหีโน ฯ
