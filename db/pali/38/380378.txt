สมาปนฺนานํ   เตสํ   ตตฺถ   วจีสงฺขาโร   นุปฺปชฺชิสฺสติ   โน  จ  เตสํ
ตตฺถ    จิตฺตสงฺขาโร    นุปฺปชฺชิสฺสติ   ปจฺฉิมจิตฺตสมงฺคีนํ   อสญฺญสตฺตานํ
เตสํ    ตตฺถ    วจีสงฺขาโร    จ    นุปฺปชฺชิสฺสติ   จิตฺตสงฺขาโร   จ
นุปฺปชฺชิสฺสติ   ฯ   ยสฺส   วา   ปน   ยตฺถ  จิตฺตสงฺขาโร  นุปฺปชฺชิสฺสติ
ตสฺส ตตฺถ วจีสงฺขาโร นุปฺปชฺชิสฺสตีติ: อามนฺตา ฯ
		          ___________
	 [๑๐๗๔]   ยสฺส   กายสงฺขาโร   อุปฺปชฺชติ   ตสฺส   วจีสงฺขาโร
อุปฺปชฺชิตฺถาติ:   อาสนฺตา   ฯ  ยสฺส  วา  ปน  วจีสงฺขาโร  อุปฺปชฺชิตฺถ
ตสฺส    กายสงฺขาโร    อุปฺปชฺชตีติ:    สพฺเพสํ   จิตฺตสฺส   ภงฺคกฺขเณ
วินา    อสฺสาสปสฺสาเสหิ    จิตฺตสฺส   อุปฺปาทกฺขเณ   นิโรธสมาปนฺนานํ
อสญฺญสตฺตานํ  เตสํ  วจีสงฺขาโร  อุปฺปชฺชิตฺถ  โน  จ  เตสํ กายสงฺขาโร
อุปฺปชฺชติ    อสฺสาสปสฺสาสานํ   อุปฺปาทกฺขเณ   เตสํ   วจีสงฺขาโร   จ
อุปฺปชฺชิตฺถ กายสงฺขาโร จ อุปฺปชฺชต ฯ
	 [๑๐๗๕]   ยสฺส   กายสงฺขาโร   อุปฺปชฺชติ   ตสฺส  จิตฺตสงฺขาโร
อุปฺปชฺชิตฺถาติ:   อามนฺตา  ฯ  ยสฺส  วา  ปน  จิตฺตสงฺขาโร  อุปฺปชฺชิตฺถ
ตสฺส   กายสงฺขาโร   อุปฺปชฺชตีติ:   สพฺเพสํ  จิตฺตสฺส  ภงฺคกฺขเณ  วินา
อสฺสาสปสฺสาเสหิ  จิตฺตสฺส  อุปฺปาทกฺขเณ  นิโรธสมาปนฺนานํ  อสญฺญสตฺตานํ
เตสํ    จิตฺตสงฺขาโร    อุปฺปชฺชิตฺถ    โน   จ   เตสํ   กายสงฺขาโร
อุปฺปชฺชติ   อสฺสาสปสฺสาสานํ   อุปฺปาทกฺขเณ   เตสํ   จิตฺตสงฺขาโร   จ
อุปฺปชฺชิตฺถ กายสงฺขาโร จ อุปฺปชฺชติ ฯ
