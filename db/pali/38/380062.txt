	[๑๙๔]    ยสฺส   ยตฺถ   เวทนากฺขนฺโธ   นิรุชฺฌติ   ตสฺส   ตตฺถ
สญฺญากฺขนฺโธ   นิรุชฺฌิตฺถาติ:   สุทฺธาวาเส   ปรินิพฺพนฺตานํ   เตสํ  ตตฺถ
เวทนากฺขนฺโธ   นิรุชฺฌติ   โน  จ  เตสํ  ตตฺถ  สญฺญากฺขนฺโธ  นิรุชฺฌิตฺถ
อิตเรสํ  จตุโวการา  ปญฺจโวการา  จวนฺตานํ  เตสํ  ตตฺถ เวทนากฺขนฺโธ
จ   นิรุชฺฌติ   สญฺญากฺขนฺโธ   จ   นิรุชฺฌิตฺถ  ฯ  ยสฺส  วา  ปน  ยตฺถ
สญฺญากฺขนฺโธ    นิรุชฺฌิตฺถ    ตสฺส   ตตฺถ   เวทนากฺขนฺโธ   นิรุชฺฌตีติ:
จตุโวการํ    ปญฺจโวการํ   อุปปชฺชนฺตานํ   เตสํ   ตตฺถ   สญฺญากฺขนฺโธ
นิรุชฺฌิตฺถ   โน   จ   เตสํ  ตตฺถ  เวทนากฺขนฺโธ  นิรุชฺฌติ  จตุโวการา
ปญฺจโวการา   จวนฺตานํ   เตสํ   ตตฺถ   สญฺญากฺขนฺโธ   จ   นิรุชฺฌิตฺถ
เวทนากฺขนฺโธ จ นิรุชฺฌติ ฯ
	[๑๙๕]   ยสฺส   รูปกฺขนฺโธ   น   นิรุชฺฌติ   ตสฺส  เวทนากฺขนฺโธ
น   นิรุชฺฌิตฺถาติ:   นิรุชฺฌิตฺถ   ฯ   ยสฺส   วา   ปน   เวทนากฺขนฺโธ
น นิรุชฺฌิตฺถ ตสฺส รูปกฺขนฺโธ น นิรุชฺฌตีติ: นตฺถิ ฯ
	[๑๙๖]   ยสฺส   เวทนากฺขนฺโธ   น  นิรุชฺฌติ  ตสฺส  สญฺญากฺขนฺโธ
น    นิรุชฺฌิตฺถาติ:   นิรุชฺฌิตฺถ   ฯ   ยสฺส   วา   ปน   สญฺญากฺขนฺโธ
น นิรุชฺฌิตฺถ ตสฺส เวทนากฺขนฺโธ น นิรุชฺฌตีติ: นตฺถิ ฯ
	[๑๙๗] ยตฺถ รูปกฺขนฺโธ (ยตฺถกํ ปริปุณฺณํ กาตพฺพํ) ฯ
	[๑๙๘]  ยสฺส  ยตฺถ  รูปกฺขนฺโธ น นิรุชฺฌติ ตสฺส ตตฺถ เวทนากฺขนฺโธ
น    นิรุชฺฌิตฺถาติ:    ปญฺจโวการํ    อุปปชฺชนฺตานํ    อรูปานํ    เตสํ
ตตฺถ   รูปกฺขนฺโธ   น   นิรุชฺฌติ   โน  จ  เตสํ  ตตฺถ  เวทนากฺขนฺโธ
