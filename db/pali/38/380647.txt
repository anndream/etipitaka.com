เวทนาย  ตโต  ภวราคานุสยํ  น  ปริชานาติ  โน  จ  ตโต  ปฏิฆานุสยํ
น   ปริชานาติ   กามธาตุยา   ทฺวีสุ   เวทนาสุ   อปริยาปนฺเน   ตโต
ภวราคานุสยญฺจ   น  ปริชานาติ  ปฏิฆานุสยญฺจ  น  ปริชานาติ  ฯ  ยโต
ปฏิฆานุสยํ  น  ปริชานาติ  ตโต  อวิชฺชานุสยํ น ปริชานาตีติ: กามธาตุยา
ทฺวีสุ     เวทนาสุ    รูปธาตุยา    อรูปธาตุยา    ตโต    ปฏิฆานุสยํ
น  ปริชานาติ  โน  จ  ตโต  อวิชฺชานุสยํ  น  ปริชานาติ  อปริยาปนฺเน
ตโต   ปฏิฆานุสยญฺจ   น  ปริชานาติ  อวิชฺชานุสยญฺจ  น  ปริชานาติ  ฯ
ยโต  วา  ปน  อวิชฺชานุสยํ น ปริชานาติ ตโต ปฏิฆานุสยํ น ปริชานาตีติ:
อามนฺตา ฯ
	 [๑๔๖๖]  ยโต  มานานุสยํ  น  ปริชานาติ  ตโต ทิฏฺฐานุสยํ ฯเปฯ
วิจิกิจฺฉานุสยํ   น   ปริชานาตีติ:   ทุกฺขาย  เวทนาย  ตโต  มานานุสยํ
น  ปริชานาติ  โน  จ  ตโต  วิจิกิจฺฉานุสยํ  น  ปริชานาติ อปริยาปนฺเน
ตโต   มานานุสยญฺจ  น  ปริชานาติ  วิจิกิจฺฉานุสยญฺจ  น  ปริชานาติ  ฯ
ยโต   วา   ปน   วิจิกิจฺฉานุสยํ   น   ปริชานาติ   ตโต   มานานุสยํ
น   ปริชานาตีติ:  อามนฺตา  ฯ  ยโต  มานานุสยํ  น  ปริชานาติ  ตโต
ภวราคานุสยํ  น  ปริชานาตีติ:  อามนฺตา  ฯ  ยโต วา ปน ภวราคานุสยํ
น    ปริชานาติ   ตโต   มานานุสยํ   น   ปริชานาตีติ:   กามธาตุยา
ทฺวีสุ  เวทนาสุ  ตโต  ภวราคานุสยํ  น ปริชานาติ โน จ ตโต มานานุสยํ
น   ปริชานาติ  ทุกฺขาย  เวทนาย  อปริยาปนฺเน  ตโต  ภวราคานุสยญฺจ
น   ปริชานาติ   มานานุสยญฺจ  น  ปริชานาติ  ฯ  ยโต  มานานุสยํ  น
