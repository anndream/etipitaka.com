อสญฺญสตฺตานํ     เตสํ     ตตฺถ    จิตฺตสงฺขาโร    จ    นุปฺปชฺชิสฺสติ
กายสงฺขาโร จ นุปฺปชฺชิตฺถ ฯ
	[๑๑๑๕]   ยสฺส   ยตฺถ   วจีสงฺขาโร   นุปฺปชฺชิตฺถ   ตสฺส   ตตฺถ
จิตฺตสงฺขาโร  นุปฺปชฺชิสฺสตีติ:  อวิตกฺกอวิจารภูมิยํ  เตสํ  ตตฺถ วจีสงฺขาโร
นุปฺปชฺชิตฺถ  โน  จ เตสํ ตตฺถ จิตฺตสงฺขาโร นุปฺปชฺชิสฺสติ อวิตกฺกอวิจารภูมิยํ
ปจฺฉิมจิตฺตสมงฺคีนํ     อสญฺญสตฺตานํ     เตสํ     ตตฺถ     วจีสงฺขาโร
จ    นุปฺปชฺชิตฺถ    จิตฺตสงฺขาโร   จ   นุปฺปชฺชิสฺสติ   ฯ   ยสฺส   วา
ปน    ยตฺถ   จิตฺตสงฺขาโร   นุปฺปชฺชิสฺสติ   ตสฺส   ตตฺถ   วจีสงฺขาโร
นุปฺปชฺชิตฺถาติ:    สวิตกฺกสวิจารภูมิยํ    ปจฺฉิมจิตฺตสมงฺคีนํ   เตสํ   ตตฺถ
จิตฺตสงฺขาโร  นุปฺปชฺชิสฺสติ  โน  จ  เตสํ  ตตฺถ  วจีสงฺขาโร  นุปฺปชฺชิตฺถ
อวิตกฺกอวิจารภูมิยํ    ปจฺฉิมจิตฺตสมงฺคีนํ    อสญฺญสตฺตานํ    เตสํ   ตตฺถ
จิตฺตสงฺขาโร จ นุปฺปชฺชิสฺสติ วจีสงฺขาโร จ นุปฺปชฺชิตฺถ ฯ
		       อุปฺปาทวารํ นิฏฺฐิตํ ฯ
	[๑๑๑๖]    ยสฺส    กายสงฺขาโร   นิรุชฺฌติ   ตสฺส   วจีสงฺขาโร
นิรุชฺฌตีติ:   วินา   วิตกฺกวิจาเรหิ   อสฺสาสปสฺสาสานํ  ภงฺคกฺขเณ  เตสํ
กายสงฺขาโร   นิรุชฺฌติ  โน  จ  เตสํ  วจีสงฺขาโร  นิรุชฺฌติ  ปฐมชฺฌานํ
สมาปนฺนานํ    กามาวจรานํ    อสฺสาสปสฺสาสานํ    ภงฺคกฺขเณ    เตสํ
กายสงฺขาโร   จ   นิรุชฺฌติ   วจีสงฺขาโร   จ  นิรุชฺฌติ  ฯ  ยสฺส  วา
ปน   วจีสงฺขาโร   นิรุชฺฌติ   ตสฺส   กายสงฺขาโร   นิรุชฺฌตีติ:   วินา
อสฺสาสปสฺสาเสหิ    วิตกฺกวิจารานํ    ภงฺคกฺขเณ    เตสํ   วจีสงฺขาโร
