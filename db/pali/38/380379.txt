	 [๑๐๗๖]   ยสฺส   วจีสงฺขาโร   อุปฺปชฺชติ   ตสฺส   จิตฺตสงฺขาโร
อุปฺปชฺชิตฺถาติ:   อามนฺตา  ฯ  ยสฺส  วา  ปน  จิตฺตสงฺขาโร  อุปฺปชฺชิตฺถ
ตสฺส    วจีสงฺขาโร    อุปฺปชฺชตีติ:    สพฺเพสํ    จิตฺตสฺส   ภงฺคกฺขเณ
วินา    วิตกฺกวิจาเรหิ    จิตฺตสฺส    อุปฺปาทกฺขเณ    นิโรธสมาปนฺนานํ
อสญฺญสตฺตานํ  เตสํ  จิตฺตสงฺขาโร  อุปฺปชฺชิตฺถ  โน  จ  เตสํ วจีสงฺขาโร
อุปฺปชฺชติ    วิตกฺกวิจารานํ    อุปฺปาทกฺขเณ   เตสํ   จิตฺตสงฺขาโร   จ
อุปฺปชฺชิตฺถ วจีสงฺขาโร จ อุปฺปชฺชติ ฯ
	 [๑๐๗๗] ยตฺถ กายสงฺขาโร อุปฺปชฺชติ ฯเปฯ
	 [๑๐๗๘]   ยสฺส   ยตฺถ   กายสงฺขาโร   อุปฺปชฺชติ   ตสฺส  ตตฺถ
วจีสงฺขาโร    อุปฺปชฺชิตฺถาติ:    ทุติยชฺฌานํ    ตติยชฺฌานํ   สมาปนฺนานํ
อสฺสาสปสฺสาสานํ   อุปฺปาทกฺขเณ   เตสํ   ตตฺถ  กายสงฺขาโร  อุปฺปชฺชติ
โน   จ   เตสํ  ตตฺถ  วจีสงฺขาโร  อุปฺปชฺชิตฺถ  ปฐมชฺฌานํ  สมาปนฺนานํ
กามาวจรานํ  อสฺสาสปสฺสาสานํ  อุปฺปาทกฺขเณ  เตสํ  ตตฺถ  กายสงฺขาโร
จ   อุปฺปชฺชติ   วจีสงฺขาโร   จ   อุปฺปชฺชิตฺถ   ฯ   ยสฺส   วา   ปน
ยตฺถ   วจีสงฺขาโร   อุปฺปชฺชิตฺถ  ตสฺส  ตตฺถ  กายสงฺขาโร  อุปฺปชฺชตีติ:
ปฐมชฺฌานํ   สมาปนฺนานํ   กามาวจรานํ   อสฺสาสปสฺสาสานํ   ภงฺคกฺขเณ
เตสํเยว   วินา   อสฺสาสปสฺสาเสหิ  จิตฺตสฺส  อุปฺปาทกฺขเณ  รูปาวจรานํ
อรูปาวจรานํ  เตสํ  ตตฺถ  วจีสงฺขาโร  อุปฺปชฺชิตฺถ  โน  จ  เตสํ  ตตฺถ
กายสงฺขาโร    อุปฺปชฺชติ    ปฐมชฺฌานํ    สมาปนฺนานํ    กามาวจรานํ
อสฺสาสปสฺสาสานํ  อุปฺปาทกฺขเณ  เตสํ  ตตฺถ  วจีสงฺขาโร  จ  อุปฺปชฺชิตฺถ
