เตสํ    ตตฺถ    วจีสงฺขาโร    อุปฺปชฺชิตฺถ    ปฐมชฺฌานํ   สมาปนฺนานํ
กามาวจรานํ  อิตเรสํ  รูปาวจรานํ  อรูปาวจรานํ เตสํ ตตฺถ จิตฺตสงฺขาโร
จ อุปฺปชฺชิตฺถ วจีสงฺขาโร จ อุปฺปชฺชิตฺถ ฯ
	 [๑๐๕๕]   ยสฺส   กายสงฺขาโร   นุปฺปชฺชิตฺถ   ตสฺส  วจีสงฺขาโร
นุปฺปชฺชิตฺถาติ:   นตฺถิ   ฯ   ยสฺส   วา   ปน  วจีสงฺขาโร  นุปฺปชฺชิตฺถ
ตสฺส   กายสงฺขาโร   นุปฺปชฺชิตฺถาติ:   นตฺถิ   ฯ   ยสฺส  กายสงฺขาโร
นุปฺปชฺชิตฺถ    ตสฺส   จิตฺตสงฺขาโร   นุปฺปชฺชิตฺถาติ:   นตฺถิ   ฯ   ยสฺส
วา   ปน  จิตฺตสงฺขาโร  นุปฺปชฺชิตฺถ  ตสฺส  กายสงฺขาโร  นุปฺปชฺชิตฺถาติ:
นตฺถิ    ฯ    ยสฺส    วจีสงฺขาโร   นุปฺปชฺชิตฺถ   ตสฺส   จิตฺตสงฺขาโร
นุปฺปชฺชิตฺถาติ:   นตฺถิ   ฯ   ยสฺส   วา  ปน  จิตฺตสงฺขาโร  นุปฺปชฺชิตฺถ
ตสฺส วจีสงฺขาโร นุปฺปชฺชิตฺถาติ: นตฺถิ ฯ
	 [๑๐๕๖] ยตฺถ กายสงฺขาโร นุปฺปชฺชิตฺถ ฯเปฯ
	 [๑๐๕๗]   ยสฺส   ยตฺถ   กายสงฺขาโร   นุปฺปชฺชิตฺถ  ตสฺส  ตตฺถ
วจีสงฺขาโร   นุปฺปชฺชิตฺถาติ:   รูปาวจรานํ   อรูปาวจรานํ   เตสํ  ตตฺถ
กายสงฺขาโร   นุปฺปชฺชิตฺถ  โน  จ  เตสํ  ตตฺถ  วจีสงฺขาโร  นุปฺปชฺชิตฺถ
จตุตฺถชฺฌานํ   สมาปนฺนานํ   สุทฺธาวาสานํ   ทุติเย   จิตฺเต   วตฺตมาเน
อสญฺญสตฺตานํ  เตสํ  ตตฺถ  กายสงฺขาโร  จ  นุปฺปชฺชิตฺถ  วจีสงฺขาโร  จ
นุปฺปชฺชิตฺถ    ฯ   ยสฺส   วา   ปน   ยตฺถ   วจีสงฺขาโร   นุปฺปชฺชิตฺถ
ตสฺส    ตตฺถ   กายสงฺขาโร   นุปฺปชฺชิตฺถาติ:   ทุติยชฺฌานํ   ตติยชฺฌานํ
สมาปนฺนานํ   เตสํ  ตตฺถ  วจีสงฺขาโร  นุปฺปชฺชิตฺถ  โน  จ  เตสํ  ตตฺถ
