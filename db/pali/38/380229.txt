	[๖๙๑]  ยสฺส  ยตฺถ  จกฺขายตนํ  อุปฺปชฺชติ  ตสฺส  ตตฺถ  โสตายตนํ
นิรุชฺฌตีติ:   โน   ฯ   ยสฺส   วา   ปน   ยตฺถ   โสตายตนํ  นิรุชฺฌติ
ตสฺส ตตฺถ จกฺขายตนํ อุปฺปชฺชตีติ: โน ฯเปฯ
	[๖๙๒]   ยสฺส  ยตฺถ  มนายตนํ  อุปฺปชฺชติ  ตสฺส  ตตฺถ  ธมฺมายตนํ
นิรุชฺฌตีติ:   โน   ฯ   ยสฺส   วา   ปน   ยตฺถ   ธมฺมายตนํ  นิรุชฺฌติ
ตสฺส ตตฺถ มนายตนํ อุปฺปชฺชตีติ: โน ฯ
	[๖๙๓]  ยสฺส  จกฺขายตนํ  นุปฺปชฺชติ  ตสฺส  โสตายตนํ น นิรุชฺฌตีติ:
สโสตกานํ   จวนฺตานํ   เตสํ   จกฺขายตนํ   นุปฺปชฺชติ   โน   จ  เตสํ
โสตายตนํ   น  นิรุชฺฌติ  อจกฺขุกานํ  อุปปชฺชนฺตานํ  อโสตกานํ  จวนฺตานํ
เตสํ    จกฺขายตนญฺจ    นุปฺปชฺชติ    โสตายตนญฺจ   น   นิรุชฺฌติ   ฯ
ยสฺส   วา  ปน  โสตายตนํ  น  นิรุชฺฌติ  ตสฺส  จกฺขายตนํ  นุปฺปชฺชตีติ:
สจกฺขุกานํ     อุปปชฺชนฺตานํ     เตสํ     โสตายตนํ    น    นิรุชฺฌติ
โน   จ   เตสํ  จกฺขายตนํ  นุปฺปชฺชติ  อโสตกานํ  จวนฺตานํ  อจกฺขุกานํ
อุปปชฺชนฺตานํ    เตสํ    โสตายตนญฺจ    น    นิรุชฺฌติ   จกฺขายตนญฺจ
นุปฺปชฺชติ ฯ
	[๖๙๔]  ยสฺส  จกฺขายตนํ  นุปฺปชฺชติ  ตสฺส  ฆานายตนํ น นิรุชฺฌตีติ:
สฆานกานํ    จวนฺตานํ    เตสํ    จกฺขายตนํ    นุปฺปชฺชติ    โน   จ
เตสํ   ฆานายตนํ   น   นิรุชฺฌติ   อจกฺขุกานํ  อุปปชฺชนฺตานํ  อฆานกานํ
จวนฺตานํ   เตสํ  จกฺขายตนญฺจ  นุปฺปชฺชติ  ฆานายตนญฺจ  น  นิรุชฺฌติ  ฯ
ยสฺส   วา  ปน  ฆานายตนํ  น  นิรุชฺฌติ  ตสฺส  จกฺขายตนํ  นุปฺปชฺชตีติ:
