จิตฺตสงฺขาโร   นิรุชฺฌิสฺสติ   ตสฺส   ตตฺถ   กายสงฺขาโร   นิรุชฺฌิสฺสตีติ:
กามาวจรานํ   ปจฺฉิมจิตฺตสฺส   อุปฺปาทกฺขเณ   ยสฺส   จิตฺตสฺส  อนนฺตรา
กามาวจรานํ    ปจฺฉิมจิตฺตํ    อุปฺปชฺชิสฺสติ    จตุตฺถชฺฌานํ   สมาปนฺนานํ
รูปาวจรานํ    อรูปาวจรานํ   เตสํ   ตตฺถ   จิตฺตสงฺขาโร   นิรุชฺฌิสฺสติ
โน   จ   เตสํ  ตตฺถ  กายสงฺขาโร  นิรุชฺฌิสฺสติ  ปฐมชฺฌานํ  ทุติยชฺฌานํ
ตติยชฺฌานํ    สมาปนฺนานํ    อิตเรสํ    กามาวจรานํ    เตสํ    ตตฺถ
จิตฺตสงฺขาโร จ นิรุชฺฌิสฺสติ กายสงฺขาโร จ นิรุชฺฌิสฺสติ ฯ
	[๑๑๓๓]   ยสฺส   ยตฺถ   วจีสงฺขาโร   นิรุชฺฌิสฺสติ   ตสฺส   ตตฺถ
จิตฺตสงฺขาโร   นิรุชฺฌิสฺสตีติ:   อามนฺตา   ฯ   ยสฺส   วา   ปน  ยตฺถ
จิตฺตสงฺขาโร    นิรุชฺฌิสฺสติ   ตสฺส   ตตฺถ   วจีสงฺขาโร   นิรุชฺฌิสฺสตีติ:
อวิตกฺกอวิจารปจฺฉิมจิตฺตสฺส    อุปฺปาทกฺขเณ   ยสฺส   จิตฺตสฺส   อนนฺตรา
อวิตกฺกอวิจารํ    ปจฺฉิมจิตฺตํ    อุปฺปชฺชิสฺสติ    ทุติยชฺฌานํ    ตติยชฺฌานํ
จตุตฺถชฺฌานํ    สมาปนฺนานํ    เตสํ   ตตฺถ   จิตฺตสงฺขาโร   นิรุชฺฌิสฺสติ
โน   จ   เตสํ  ตตฺถ  วจีสงฺขาโร  นิรุชฺฌิสฺสติ  ปฐมชฺฌานํ  สมาปนฺนานํ
กามาวจรานํ      อิตเรสํ     รูปาวจรานํ     อรูปาวจรานํ     เตสํ
ตตฺถ จิตฺตสงฺขาโร จ นิรุชฺฌิสฺสติ วจีสงฺขาโร จ นิรุชฺฌิสฺสติ ฯ
	[๑๑๓๔]   ยสฺส   กายสงฺขาโร  น  นิรุชฺฌิสฺสติ  ตสฺส  วจีสงฺขาโร
น   นิรุชฺฌิสฺสตีติ:   กามาวจรานํ   ปจฺฉิมจิตฺตสฺส   อุปฺปาทกฺขเณ   ยสฺส
จิตฺตสฺส   อนนฺตรา   กามาวจรานํ   ปจฺฉิมจิตฺตํ  อุปฺปชฺชิสฺสติ  รูปาวจเร
อรูปาวจเร   ปจฺฉิมภวิกานํ   เย  จ  รูปาวจรํ  อรูปาวจรํ  อุปปชฺชิตฺวา
