อามนฺตา     ฯ     ยสฺส     วา    ปน    วจีสงฺขาโร    นิรุชฺฌิตฺถ
ตสฺส    กายสงฺขาโร    นิรุชฺฌตีติ:   สพฺเพสํ   จิตฺตสฺส   อุปฺปาทกฺขเณ
วินา    อสฺสาสปสฺสาเสหิ    จิตฺตสฺส    ภงฺคกฺขเณ    นิโรธสมาปนฺนานํ
อสญฺญสตฺตานํ  เตสํ  วจีสงฺขาโร  นิรุชฺฌิตฺถ  โน  จ  เตสํ  กายสงฺขาโร
นิรุชฺฌติ   อสฺสาสปสฺสาสานํ  ภงฺคกฺขเณ  เตสํ  วจีสงฺขาโร  จ  นิรุชฺฌิตฺถ
กายสงฺขาโร จ นิรุชฺฌติ ฯ
	[๑๑๔๒]    ยสฺส   กายสงฺขาโร   นิรุชฺฌติ   ตสฺส   จิตฺตสงฺขาโร
นิรุชฺฌิตฺถาติ:   อามนฺตา   ฯ   ยสฺส  วา  ปน  จิตฺตสงฺขาโร  นิรุชฺฌิตฺถ
ตสฺส   กายสงฺขาโร   นิรุชฺฌตีติ:  สพฺเพสํ  จิตฺตสฺส  อุปฺปาทกฺขเณ  วินา
อสฺสาสปสฺสาเสหิ   จิตฺตสฺส   ภงฺคกฺขเณ  นิโรธสมาปนฺนานํ  อสญฺญสตฺตานํ
เตสํ    จิตฺตสงฺขาโร    นิรุชฺฌิตฺถ    โน    จ   เตสํ   กายสงฺขาโร
นิรุชฺฌติ    อสฺสาสปสฺสาสานํ    ภงฺคกฺขเณ    เตสํ   จิตฺตสงฺขาโร   จ
นิรุชฺฌิตฺถ กายสงฺขาโร จ นิรุชฺฌติ ฯ
	[๑๑๔๓]    ยสฺส    วจีสงฺขาโร   นิรุชฺฌติ   ตสฺส   จิตฺตสงฺขาโร
นิรุชฺฌิตฺถาติ:   อามนฺตา   ฯ   ยสฺส  วา  ปน  จิตฺตสงฺขาโร  นิรุชฺฌิตฺถ
ตสฺส    วจีสงฺขาโร    นิรุชฺฌตีติ:    สพฺเพสํ   จิตฺตสฺส   อุปฺปาทกฺขเณ
วินา     วิตกฺกวิจาเรหิ     จิตฺตสฺส    ภงฺคกฺขเณ    นิโรธสมาปนฺนานํ
อสญฺญสตฺตานํ  เตสํ  จิตฺตสงฺขาโร  นิรุชฺฌิตฺถ  โน  จ  เตสํ  วจีสงฺขาโร
นิรุชฺฌติ   วิตกฺกวิจารานํ   ภงฺคกฺขเณ  เตสํ  จิตฺตสงฺขาโร  จ  นิรุชฺฌิตฺถ
วจีสงฺขาโร จ นิรุชฺฌติ ฯ
