	[๕๑๑]    ยสฺส    ยตฺถ   จกฺขายตนํ   นุปฺปชฺชิตฺถ   ตสฺส   ตตฺถ
ฆานายตนํ   นุปฺปชฺชิสฺสตีติ:   อามนฺตา   ฯ   ยสฺส   วา   ปน   ยตฺถ
ฆานายตนํ    นุปฺปชฺชิสฺสติ    ตสฺส   ตตฺถ   จกฺขายตนํ   นุปฺปชฺชิตฺถาติ:
กามาวจเร    ปจฺฉิมภวิกานํ    รูปาวจรานํ   เตสํ   ตตฺถ   ฆานายตนํ
นุปฺปชฺชิสฺสติ   โน  จ  เตสํ  ตตฺถ  จกฺขายตนํ  นุปฺปชฺชิตฺถ  สุทฺธาวาสานํ
อสญฺญสตฺตานํ    อรูปานํ    เตสํ    ตตฺถ   ฆานายตนญฺจ   นุปฺปชฺชิสฺสติ
จกฺขายตนญฺจ นุปฺปชฺชิตฺถ ฯ
	[๕๑๒]    ยสฺส    ยตฺถ   จกฺขายตนํ   นุปฺปชฺชิตฺถ   ตสฺส   ตตฺถ
รูปายตนํ    นุปฺปชฺชิสฺสตีติ:    อสญฺญสตฺตานํ   เตสํ   ตตฺถ   จกฺขายตนํ
นุปฺปชฺชิตฺถ   โน   จ  เตสํ  ตตฺถ  รูปายตนํ  นุปฺปชฺชิสฺสติ  สุทฺธาวาสานํ
อรูปานํ    เตสํ    ตตฺถ    จกฺขายตนญฺจ    นุปฺปชฺชิตฺถ    รูปายตนญฺจ
นุปฺปชฺชิสฺสติ   ฯ   ยสฺส   วา  ปน  ยตฺถ  รูปายตนํ  นุปฺปชฺชิสฺสติ  ตสฺส
ตตฺถ   จกฺขายตนํ   นุปฺปชฺชิตฺถาติ:   ปญฺจโวกาเร   ปจฺฉิมภวิกานํ  เตสํ
ตตฺถ    รูปายตนํ   นุปฺปชฺชิสฺสติ   โน   จ   เตสํ   ตตฺถ   จกฺขายตนํ
นุปฺปชฺชิตฺถ    สุทฺธาวาสานํ    อรูปานํ    เตสํ    ตตฺถ    รูปายตนญฺจ
นุปฺปชฺชิสฺสติ จกฺขายตนญฺจ นุปฺปชฺชิตฺถ ฯ
	[๕๑๓]  ยสฺส  ยตฺถ  จกฺขายตนํ  นุปฺปชฺชิตฺถ  ตสฺส  ตตฺถ  มนายตนํ
นุปฺปชฺชิสฺสตีติ:   อรูปานํ   เตสํ   ตตฺถ   จกฺขายตนํ   นุปฺปชฺชิตฺถ   โน
จ    เตสํ    ตตฺถ    มนายตนํ   นุปฺปชฺชิสฺสติ   สุทฺธาวาสานํ   อรูเป
ปจฺฉิมภวิกานํ   อสญฺญสตฺตานํ   เตสํ   ตตฺถ   จกฺขายตนญฺจ   นุปฺปชฺชิตฺถ
