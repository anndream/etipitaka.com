	[๙๒๘]   ยสฺส   ยตฺถ   ทุกฺขสจฺจํ   น  นิรุชฺฌติ  ฯเปฯ  ยสฺสกมฺปิ
ยตฺถกมฺปิ   ยสฺสยตฺถกมฺปิ   สทิสํ   ฯ  ยสฺสยตฺถเกปิ  นิโรธสมาปนฺนานนฺติ
เจตํ นกาตพฺพํ ฯ
		          ___________
	[๙๒๙]  ยสฺส  ทุกฺขสจฺจํ  นิรุชฺฌิตฺถ  ตสฺส  สมุทยสจฺจํ  นิรุชฺฌิตฺถาติ:
อามนฺตา  ฯ  ยถา  อุปฺปาทวาเร  อตีตา  ปุจฺฉา  อนุโลมมฺปิ  ปจฺจนิยมฺปิ
วิภตฺตํ เอวํ นิโรเธปิ วิภชิตพฺพํ ฯ นตฺถิ นานากรณํ ฯ
		          ___________
	[๙๓๐]  ยสฺส  ทุกฺขสจฺจํ  นิรุชฺฌิสฺสติ  ตสฺส  สมุทยสจฺจํ นิรุชฺฌิสฺสตีติ:
อคฺคมคฺคสมงฺคีนํ      อรหนฺตานํ      ยสฺส      จิตฺตสฺส     อนนฺตรา
อคฺคมคฺคํ   ปฏิลภิสฺสนฺติ   ตสฺส   จิตฺตสฺส  อุปฺปาทกฺขเณ  เตสํ  ทุกฺขสจฺจํ
นิรุชฺฌิสฺสติ   โน   จ   เตสํ   สมุทยสจฺจํ   นิรุชฺฌิสฺสติ   อิตเรสํ  เตสํ
ทุกฺขสจฺจญฺจ    นิรุชฺฌิสฺสติ    สมุทยสจฺจญฺจ    นิรุชฺฌิสฺสติ    ฯ    ยสฺส
วา ปน สมุทยสจฺจํ ฯเปฯ อามนฺตา ฯ
	[๙๓๑]  ยสฺส  ทุกฺขสจฺจํ  นิรุชฺฌิสฺสติ  ตสฺส  มคฺคสจฺจํ  นิรุชฺฌิสฺสตีติ:
อคฺคมคฺคสฺส  ภงฺคกฺขเณ  อรหนฺตานํ  เย  จ ปุถุชฺชนา มคฺคํ น ปฏิลภิสฺสนฺติ
เตสํ     ทุกฺขสจฺจํ     นิรุชฺฌิสฺสติ     โน    จ    เตสํ    มคฺคสจฺจํ
นิรุชฺฌิสฺสติ    อคฺคมคฺคสฺส    อุปฺปาทกฺขเณ   ยสฺส   จิตฺตสฺส   อนนฺตรา
อคฺคมคฺคํ  ปฏิลภิสฺสนฺติ  เย  จญฺเญ  มคฺคํ  ปฏิลภิสฺสนฺติ  เตสํ ทุกฺขสจฺจญฺจ
นิรุชฺฌิสฺสติ     มคฺคสจฺจญฺจ    นิรุชฺฌิสฺสติ    ฯ    ยสฺส    วา    ปน
