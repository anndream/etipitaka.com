ตสฺส    จิตฺตสฺส    อุปฺปาทกฺขเณ    เย   จญฺเญ   มคฺคํ   ปฏิลภิสฺสนฺติ
เตสํ     ตณฺหาย     ภงฺคกฺขเณ     ตณฺหาวิปฺปยุตฺตจิตฺเต    วตฺตมาเน
เตสํ   ตตฺถ   มคฺคสจฺจํ   นิรุชฺฌิสฺสติ   โน  จ  เตสํ  ตตฺถ  สมุทยสจฺจํ
อุปฺปชฺชติ    เย   มคฺคํ   ปฏิลภิสฺสนฺติ   เตสํ   ตณฺหาย   อุปฺปาทกฺขเณ
เตสํ ตตฺถ มคฺคสจฺจญฺจ นิรุชฺฌิสฺสติ สมุทยสจฺจญฺจ อุปฺปชฺชติ ฯ
	 [๑๐๐๙]   ยสฺส   ทุกฺขสจฺจํ   นุปฺปชฺชติ   ตสฺส   สมุทยสจฺจํ   น
นิรุชฺฌิสฺสตีติ:   สพฺเพสํ   จวนฺตานํ  ปวตฺเต  จิตฺตสฺส  ภงฺคกฺขเณ  อรูเป
มคฺคสฺส   จ   ผลสฺส   จ   อุปฺปาทกฺขเณ   เตสํ   ทุกฺขสจฺจํ  นุปฺปชฺชติ
โน   จ   เตสํ   สมุทยสจฺจํ   น   นิรุชฺฌิสฺสติ  อคฺคมคฺคสฺส  ภงฺคกฺขเณ
อรหนฺตานํ   จิตฺตสฺส   ภงฺคกฺขเณ   ยสฺส   จิตฺตสฺส  อนนฺตรา  อคฺคมคฺคํ
ปฏิลภิสฺสนฺติ   ตสฺส  จิตฺตสฺส  ภงฺคกฺขเณ  อรูเป  มคฺคสฺส  จ  ผลสฺส  จ
อุปฺปาทกฺขเณ     เตสํ     ทุกฺขสจฺจญฺจ     นุปฺปชฺชติ     สมุทยสจฺจญฺจ
น   นิรุชฺฌิสฺสติ   ฯ   ยสฺส  วา  ปน  สมุทยสจฺจํ  น  นิรุชฺฌิสฺสติ  ตสฺส
ทุกฺขสจฺจํ     นุปฺปชฺชตีติ:    อคฺคมคฺคสฺส    อุปฺปาทกฺขเณ    อรหนฺตานํ
จิตฺตสฺส   อุปฺปาทกฺขเณ  ยสฺส  จิตฺตสฺส  อนนฺตรา  อคฺคมคฺคํ  ปฏิลภิสฺสนฺติ
ตสฺส    จิตฺตสฺส    อุปฺปาทกฺขเณ   เตสํ   สมุทยสจฺจํ   น   นิรุชฺฌิสฺสติ
โน    จ    เตสํ    ทุกฺขสจฺจํ    นุปฺปชฺชติ   อคฺคมคฺคสฺส   ภงฺคกฺขเณ
อรหนฺตานํ   จิตฺตสฺส   ภงฺคกฺขเณ   ยสฺส   จิตฺตสฺส  อนนฺตรา  อคฺคมคฺคํ
ปฏิลภิสฺสนฺติ    ตสฺส    จิตฺตสฺส    ภงฺคกฺขเณ    อรูเป   มคฺคสฺส   จ
ผลสฺส  จ  อุปฺปาทกฺขเณ  เตสํ  สมุทยสจฺจญฺจ  น  นิรุชฺฌิสฺสติ ทุกฺขสจฺจญฺจ
