มานานุสโย  จ  อปฺปหีนา  กามราคานุสโย  จ ปฏิฆานุสโย จ น วตฺตพฺพา
ปหีนาติ    วา   อปฺปหีนาติ   วา   เตสํเยว   ปุคฺคลานํ   กามธาตุยา
ทฺวีสุ    เวทนาสุ   เตสํ   ตตฺถ   อวิชฺชานุสโย   จ   กามราคานุสโย
จ   มานานุสโย   จ   อปฺปหีนา   ปฏิฆานุสโย   น  วตฺตพฺโพ  ปหีโนติ
วา   อปฺปหีโนติ   วา   เตสํเยว   ปุคฺคลานํ  ทุกฺขาย  เวทนาย  เตสํ
ตตฺถ   อวิชฺชานุสโย  จ  ปฏิฆานุสโย  จ  อปฺปหีนา  กามราคานุสโย  จ
มานานุสโย จ น วตฺตพฺพา ปหีนาติ วา อปฺปหีนาติ วา ฯ
	  [๑๕๕๙]   ยสฺส   ยตฺถ   กามราคานุสโย   จ  ปฏิฆานุสโย  จ
มานานุสโย   จ  ทิฏฺฐานุสโย  จ  อปฺปหีนา  ตสฺส  ตตฺถ  วิจิกิจฺฉานุสโย
อปฺปหีโนติ:   นตฺถิ  ฯ  ยสฺส  วา  ปน  ยตฺถ  วิจิกิจฺฉานุสโย  อปฺปหีโน
ตสฺส   ตตฺถ   กามราคานุสโย   จ   ปฏิฆานุสโย   จ  มานานุสโย  จ
ทิฏฺฐานุสโย    จ   อปฺปหีนาติ:   ปุถุชฺชนสฺส   รูปธาตุยา   อรูปธาตุยา
ตสฺส   ตตฺถ   วิจิกิจฺฉานุสโย   จ   มานานุสโย   จ   ทิฏฺฐานุสโย  จ
อปฺปหีนา  กามราคานุสโย  จ  ปฏิฆานุสโย  จ  น  วตฺตพฺพา ปหีนาติ วา
อปฺปหีนาติ   วา   ตสฺเสว   ปุคฺคลสฺส   กามธาตุยา   ทฺวีสุ   เวทนาสุ
ตสฺส   ตตฺถ   วิจิกิจฺฉานุสโย   จ  กามราคานุสโย  จ  มานานุสโย  จ
ทิฏฺฐานุสโย   จ   อปฺปหีนา   ปฏิฆานุสโย   น  วตฺตพฺโพ  ปหีโนติ  วา
อปฺปหีโนติ   วา   ตสฺเสว   ปุคฺคลสฺส   ทุกฺขาย  เวทนาย  ตสฺส  ตตฺถ
วิจิกิจฺฉานุสโย    จ    ปฏิฆานุสโย   จ   ทิฏฺฐานุสโย   จ   อปฺปหีนา
กามราคานุสโย  จ  มานานุสโย  จ  น  วตฺตพฺพา ปหีนาติ วา อปฺปหีนาติ
