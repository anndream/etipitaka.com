	[๑๑๕]   น   วิญฺญาณํ  น  ขนฺโธติ:  วิญฺญาณํ  ฐเปตฺวา  อวเสสา
ขนฺธา    น    วิญฺญาณํ   ขนฺธา   วิญฺญาณญฺจ   ขนฺเธ   จ   ฐเปตฺวา
อวเสสา  น  เจว  วิญฺญาณํ  น  จ ขนฺธา ฯ น ขนฺธา น สญฺญากฺขนฺโธติ:
อามนฺตา ฯ
	[๑๑๖]   น   วิญฺญาณํ  น  ขนฺโธติ:  วิญฺญาณํ  ฐเปตฺวา  อวเสสา
ขนฺธา    น    วิญฺญาณํ   ขนฺธา   วิญฺญาณญฺจ   ขนฺเธ   จ   ฐเปตฺวา
อวเสสา  น  เจว  วิญฺญาณํ  น จ ขนฺธา ฯ น ขนฺธา น สงฺขารกฺขนฺโธติ:
อามนฺตา ฯ
		         ปณฺณตฺติวาโร ฯ
		          ___________
		          ปวตฺติวาโร
	[๑๑๗]    ยสฺส    รูปกฺขนฺโธ   อุปฺปชฺชติ   ตสฺส   เวทนากฺขนฺโธ
อุปฺปชฺชตีติ:   อสญฺญสตฺตํ   อุปฺปชฺชนฺตานํ   เตสํ   รูปกฺขนฺโธ   อุปฺปชฺชติ
โน   จ   เตสํ   เวทนากฺขนฺโธ   อุปฺปชฺชติ  ปญฺจโวการํ  อุปปชฺชนฺตานํ
เตสํ   รูปกฺขนฺโธ   จ   อุปฺปชฺชติ   เวทนากฺขนฺโธ   จ   อุปฺปชฺชติ  ฯ
ยสฺส  วา  ปน  เวทนากฺขนฺโธ  อุปฺปชฺชติ  ตสฺส  รูปกฺขนฺโธ  อุปฺปชฺชตีติ:
อรูปํ   อุปปชฺชนฺตานํ   เตสํ   เวทนากฺขนฺโธ   อุปฺปชฺชติ  โน  จ  เตสํ
รูปกฺขนฺโธ   อุปฺปชฺชติ   ปญฺจโวการํ  อุปปชฺชนฺตานํ  เตสํ  เวทนากฺขนฺโธ
จ อุปฺปชฺชติ รูปกฺขนฺโธ จ อุปฺปชฺชติ ฯ
	[๑๑๘]    ยตฺถ    รูปกฺขนฺโธ   อุปฺปชฺชติ   ตตฺถ   เวทนากฺขนฺโธ
