	[๙๙๒]    ยสฺส    ทุกฺขสจฺจํ    อุปฺปชฺชิสฺสติ    ตสฺส    มคฺคสจฺจํ
นิรุชฺฌิสฺสตีติ:   อคฺคมคฺคสฺส   ภงฺคกฺขเณ   อรหนฺตานํ  เย  จ  ปุถุชฺชนา
มคฺคํ   น   ปฏิลภิสฺสนฺติ   เตสํ   ทุกฺขสจฺจํ  อุปฺปชฺชิสฺสติ  โน  จ  เตสํ
มคฺคสจฺจํ    นิรุชฺฌิสฺสติ    อคฺคมคฺคสฺส   อุปฺปาทกฺขเณ   ยสฺส   จิตฺตสฺส
อนนฺตรา   อคฺคมคฺคํ   ปฏิลภิสฺสนฺติ   เย   จญฺเญ   มคฺคํ   ปฏิลภิสฺสนฺติ
เตสํ   ทุกฺขสจฺจญฺจ   อุปฺปชฺชิสฺสติ   มคฺคสจฺจญฺจ   นิรุชฺฌิสฺสติ   ฯ  ยสฺส
วา ปน มคฺคสจฺจํ ฯเปฯ อามนฺตา ฯ
	[๙๙๓]    ยสฺส    สมุทยสจฺจํ    อุปฺปชฺชิสฺสติ    ตสฺส   มคฺคสจฺจํ
นิรุชฺฌิสฺสตีติ:   เย   ปุถุชฺชนา  มคฺคํ  น  ปฏิลภิสฺสนฺติ  เตสํ  สมุทยสจฺจํ
อุปฺปชฺชิสฺสติ  โน  จ  เตสํ  มคฺคสจฺจํ  นิรุชฺฌิสฺสติ  เย  มคฺคํ ปฏิลภิสฺสนฺติ
เตสํ    สมุทยสจฺจญฺจ    อุปฺปชฺชิสฺสติ    มคฺคสจฺจญฺจ    นิรุชฺฌิสฺสติ   ฯ
ยสฺส   วา  ปน  มคฺคสจฺจํ  นิรุชฺฌิสฺสติ  ตสฺส  สมุทยสจฺจํ  อุปฺปชฺชิสฺสตีติ:
อคฺคมคฺคสฺส      อุปฺปาทกฺขเณ      ยสฺส      จิตฺตสฺส      อนนฺตรา
อคฺคมคฺคํ   ปฏิลภิสฺสนฺติ   เตสํ   มคฺคสจฺจํ   นิรุชฺฌิสฺสติ   โน  จ  เตสํ
สมุทยสจฺจํ   อุปฺปชฺชิสฺสติ   เย   มคฺคํ   ปฏิลภิสฺสนฺติ  เตสํ  มคฺคสจฺจญฺจ
นิรุชฺฌิสฺสติ สมุทยสจฺจญฺจ อุปฺปชฺชิสฺสติ ฯ
	[๙๙๔] ยตฺถ ทุกฺขสจฺจํ อุปฺปชฺชิสฺสติ ฯเปฯ
	[๙๙๕]    ยสฺส    ยตฺถ   ทุกฺขสจฺจํ   อุปฺปชฺชิสฺสติ   ตสฺส   ตตฺถ
สมุทยสจฺจํ     นิรุชฺฌิสฺสตีติ:     อคฺคมคฺคสมงฺคีนํ    อรหนฺตานํ    ยสฺส
จิตฺตสฺส    อนนฺตรา    อคฺคมคฺคํ    ปฏิลภิสฺสนฺติ   อสญฺญสตฺตานํ   เตสํ
