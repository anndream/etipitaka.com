วา ปน มคฺคสจฺจํ ฯเปฯ อามนฺตา ฯ
	[๙๗๓] ยตฺถ ทุกฺขสจฺจํ นิรุชฺฌิตฺถ ฯเปฯ
	[๙๗๔]   ยสฺส  ยตฺถ  ทุกฺขสจฺจํ  นิรุชฺฌิตฺถ  ตสฺส  ตตฺถ  สมุทยสจฺจํ
นิรุชฺฌิสฺสตีติ:   อคฺคมคฺคสมงฺคีนํ   อรหนฺตานํ   ยสฺส   จิตฺตสฺส  อนนฺตรา
อคฺคมคฺคํ   ปฏิลภิสฺสนฺติ   อสญฺญสตฺตานํ  เตสํ  ตตฺถ  ทุกฺขสจฺจํ  นิรุชฺฌิตฺถ
โน   จ   เตสํ   ตตฺถ   สมุทยสจฺจํ  นิรุชฺฌิสฺสติ  อิตเรสํ  จตุโวการานํ
ปญฺจโวการานํ    เตสํ   ตตฺถ   ทุกฺขสจฺจญฺจ   นิรุชฺฌิตฺถ   สมุทยสจฺจญฺจ
นิรุชฺฌิสฺสติ   ฯ   ยสฺส   วา   ปน  ยตฺถ  สมุทยสจฺจํ  นิรุชฺฌิสฺสติ  ตสฺส
ตตฺถ    ทุกฺขสจฺจํ    นิรุชฺฌิตฺถาติ:    สุทฺธาวาสํ   อุปปชฺชนฺตานํ   เตสํ
ตตฺถ   สมุทยสจฺจํ  นิรุชฺฌิสฺสติ  โน  จ  เตสํ  ตตฺถ  ทุกฺขสจฺจํ  นิรุชฺฌิตฺถ
อิตเรสํ    จตุโวการานํ   ปญฺจโวการานํ   เตสํ   ตตฺถ   สมุทยสจฺจญฺจ
นิรุชฺฌิสฺสติ ทุกฺขสจฺจญฺจ นิรุชฺฌิตฺถ ฯ
	[๙๗๕]   ยสฺส   ยตฺถ  ทุกฺขสจฺจํ  นิรุชฺฌิตฺถ  ตสฺส  ตตฺถ  มคฺคสจฺจํ
นิรุชฺฌิสฺสตีติ:   อคฺคมคฺคสฺส   ภงฺคกฺขเณ   อรหนฺตานํ  เย  จ  ปุถุชฺชนา
มคฺคํ  น  ปฏิลภิสฺสนฺติ  อาปายิกานํ  อสญฺญสตฺตานํ  เตสํ  ตตฺถ  ทุกฺขสจฺจํ
นิรุชฺฌิตฺถ   โน   จ   เตสํ   ตตฺถ   มคฺคสจฺจํ  นิรุชฺฌิสฺสติ  อคฺคมคฺคสฺส
อุปฺปาทกฺขเณ    ยสฺส    จิตฺตสฺส    อนนฺตรา   อคฺคมคฺคํ   ปฏิลภิสฺสนฺติ
เย    จญฺเญ    มคฺคํ    ปฏิลภิสฺสนฺติ    เตสํ    ตตฺถ    ทุกฺขสจฺจญฺจ
นิรุชฺฌิตฺถ   มคฺคสจฺจญฺจ  นิรุชฺฌิสฺสติ  ฯ  ยสฺส  วา  ปน  ยตฺถ  มคฺคสจฺจํ
นิรุชฺฌิสฺสติ    ตสฺส    ตตฺถ    ทุกฺขสจฺจํ    นิรุชฺฌิตฺถาติ:    สุทฺธาวาสํ
