ตสฺส      วจีสงฺขาโร     นิรุชฺฌิสฺสตีติ:     อวิตกฺกอวิจารปจฺฉิมจิตฺตสฺส
อุปฺปาทกฺขเณ      ยสฺส      จิตฺตสฺส     อนนฺตรา     อวิตกฺกอวิจารํ
ปจฺฉิมจิตฺตํ   อุปฺปชฺชิสฺสติ   เตสํ   จิตฺตสงฺขาโร   นิรุชฺฌิสฺสติ   โน   จ
เตสํ   วจีสงฺขาโร   นิรุชฺฌิสฺสติ   อิตเรสํ  จิตฺตสงฺขาโร  จ  นิรุชฺฌิสฺสติ
วจีสงฺขาโร จ นิรุชฺฌิสฺสติ ฯ
	[๑๑๓๐] ยตฺถ กายสงฺขาโร นิรุชฺฌิสฺสติ ฯเปฯ
	[๑๑๓๑]   ยสฺส   ยตฺถ   กายสงฺขาโร   นิรุชฺฌิสฺสติ   ตสฺส  ตตฺถ
วจีสงฺขาโร    นิรุชฺฌิสฺสตีติ:    ทุติยชฺฌานํ    ตติยชฺฌานํ    สมาปนฺนานํ
เตสํ  ตตฺถ  กายสงฺขาโร  นิรุชฺฌิสฺสติ  โน  จ  เตสํ  ตตฺถ  วจีสงฺขาโร
นิรุชฺฌิสฺสติ      ปฐมชฺฌานํ     สมาปนฺนานํ     กามาวจรานํ     เตสํ
ตตฺถ   กายสงฺขาโร   จ   นิรุชฺฌิสฺสติ   วจีสงฺขาโร  จ  นิรุชฺฌิสฺสติ  ฯ
ยสฺส  วา  ปน  ยตฺถ  วจีสงฺขาโร  นิรุชฺฌิสฺสติ  ตสฺส  ตตฺถ กายสงฺขาโร
นิรุชฺฌิสฺสตีติ:       กามาวจรานํ      ปจฺฉิมจิตฺตสฺส      อุปฺปาทกฺขเณ
ยสฺส    จิตฺตสฺส    อนนฺตรา   กามาวจรานํ   ปจฺฉิมจิตฺตํ   อุปฺปชฺชิสฺสติ
รูปาวจรานํ    อรูปาวจรานํ    เตสํ   ตตฺถ   วจีสงฺขาโร   นิรุชฺฌิสฺสติ
โน    จ    เตสํ    ตตฺถ    กายสงฺขาโร    นิรุชฺฌิสฺสติ   ปฐมชฺฌานํ
สมาปนฺนานํ   อิตเรสํ   กามาวจรานํ   เตสํ   ตตฺถ   วจีสงฺขาโร   จ
นิรุชฺฌิสฺสติ กายสงฺขาโร จ นิรุชฺฌิสฺสติ ฯ
	[๑๑๓๒]   ยสฺส   ยตฺถ   กายสงฺขาโร   นิรุชฺฌิสฺสติ   ตสฺส  ตตฺถ
จิตฺตสงฺขาโร   นิรุชฺฌิสฺสตีติ:   อามนฺตา   ฯ   ยสฺส   วา   ปน  ยตฺถ
