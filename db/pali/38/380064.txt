โน   จ   เตสํ   เวทนากฺขนฺโธ   นิรุชฺฌิสฺสติ   อิตเรสํ   ปญฺจโวการา
จวนฺตานํ    อสญฺญสตฺตา   จวนฺตานํ   เตสํ   รูปกฺขนฺโธ   จ   นิรุชฺฌติ
เวทนากฺขนฺโธ   จ   นิรุชฺฌิสฺสติ   ฯ   ยสฺส   วา  ปน  เวทนากฺขนฺโธ
นิรุชฺฌิสฺสติ    ตสฺส    รูปกฺขนฺโธ   นิรุชฺฌตีติ:   สพฺเพสํ   อุปปชฺชนฺตานํ
อรูปา   จวนฺตานํ   เตสํ   เวทนากฺขนฺโธ   นิรุชฺฌิสฺสติ   โน  จ  เตสํ
รูปกฺขนฺโธ   นิรุชฺฌติ   ปญฺจโวการา   จวนฺตานํ   อสญฺญสตฺตา  จวนฺตานํ
เตสํ เวทนากฺขนฺโธ จ นิรุชฺฌิสฺสติ รูปกฺขนฺโธ จ นิรุชฺฌติ ฯ
	[๒๐๑]    ยสฺส   เวทนากฺขนฺโธ   นิรุชฺฌติ   ตสฺส   สญฺญากฺขนฺโธ
นิรุชฺฌิสฺสตีติ:   ปรินิพฺพนฺตานํ   เตสํ   เวทนากฺขนฺโธ   นิรุชฺฌติ  โน  จ
เตสํ   สญฺญากฺขนฺโธ   นิรุชฺฌิสฺสติ   อิตเรสํ   จตุโวการา  ปญฺจโวการา
จวนฺตานํ    เตสํ    เวทนากฺขนฺโธ   จ   นิรุชฺฌติ   สญฺญากฺขนฺโธ   จ
นิรุชฺฌิสฺสติ   ฯ   ยสฺส   วา   ปน   สญฺญากฺขนฺโธ   นิรุชฺฌิสฺสติ   ตสฺส
เวทนากฺขนฺโธ    นิรุชฺฌตีติ:    สพฺเพสํ    อุปปชฺชนฺตานํ    อสญฺญสตฺตา
จวนฺตานํ  เตสํ  สญฺญากฺขนฺโธ  นิรุชฺฌิสฺสติ  โน  จ  เตสํ  เวทนากฺขนฺโธ
นิรุชฺฌติ   จตุโวการา   ปญฺจโวการา   จวนฺตานํ   เตสํ   สญฺญากฺขนฺโธ
จ นิรุชฺฌิสฺสติ เวทนากฺขนฺโธ จ นิรุชฺฌติ ฯ
	[๒๐๒] ยตฺถ รูปกฺขนฺโธ นิรุชฺฌติ ฯเปฯ
	[๒๐๓]  ยสฺส  ยตฺถ  รูปกฺขนฺโธ  นิรุชฺฌติ  ตสฺส ตตฺถ เวทนากฺขนฺโธ
นิรุชฺฌิสฺสตีติ:       ปญฺจโวกาเร       ปรินิพฺพนฺตานํ      อสญฺญสตฺตา
จวนฺตานํ   เตสํ   ตตฺถ   รูปกฺขนฺโธ   นิรุชฺฌติ   โน   จ  เตสํ  ตตฺถ
