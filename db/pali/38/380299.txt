สุทฺธาวาสานํ    อุปฺปตฺติจิตฺตสฺส    ภงฺคกฺขเณ    อสญฺญสตฺตา   จวนฺตานํ
เตสํ   ตตฺถ   ทุกฺขสจฺจญฺจ   นุปฺปชฺชติ   สมุทยสจฺจญฺจ   นุปฺปชฺชิตฺถ   ฯ
ยสฺส   วา   ปน   ยตฺถ  สมุทยสจฺจํ  นุปฺปชฺชิตฺถ  ตสฺส  ตตฺถ  ทุกฺขสจฺจํ
นุปฺปชฺชตีติ:   สุทฺธาวาสานํ   อุปฺปตฺติจิตฺตสฺส   อุปฺปาทกฺขเณ   อสญฺญสตฺตํ
อุปปชฺชนฺตานํ   เตสํ   ตตฺถ   สมุทยสจฺจํ   นุปฺปชฺชิตฺถ   โน   จ  เตสํ
ตตฺถ   ทุกฺขสจฺจํ   นุปฺปชฺชติ   สุทฺธาวาสานํ   อุปฺปตฺติจิตฺตสฺส  ภงฺคกฺขเณ
อสญฺญสตฺตา    จวนฺตานํ    เตสํ    ตตฺถ    สมุทยสจฺจญฺจ   นุปฺปชฺชิตฺถ
ทุกฺขสจฺจญฺจ นุปฺปชฺชติ ฯ
	[๘๘๙]   ยสฺส   ยตฺถ  ทุกฺขสจฺจํ  นุปฺปชฺชติ  ตสฺส  ตตฺถ  มคฺคสจฺจํ
นุปฺปชฺชิตฺถาติ:   อภิสเมตาวีนํ   จวนฺตานํ   ปวตฺเต  จิตฺตสฺส  ภงฺคกฺขเณ
อรูเป    มคฺคสฺส    จ    ผลสฺส    จ   อุปฺปาทกฺขเณ   เตสํ   ตตฺถ
ทุกฺขสจฺจํ   นุปฺปชฺชติ   โน   จ   เตสํ   ตตฺถ   มคฺคสจฺจํ   นุปฺปชฺชิตฺถ
สุทฺธาวาสานํ    อุปฺปตฺติจิตฺตสฺส   ภงฺคกฺขเณ   อนภิสเมตาวีนํ   จวนฺตานํ
ปวตฺเต   จิตฺตสฺส   ภงฺคกฺขเณ   อสญฺญสตฺตา   จวนฺตานํ   เตสํ   ตตฺถ
ทุกฺขสจฺจญฺจ   นุปฺปชฺชติ   มคฺคสจฺจญฺจ   นุปฺปชฺชิตฺถ   ฯ  ยสฺส  วา  ปน
ยตฺถ    มคฺคสจฺจํ   นุปฺปชฺชิตฺถ   ตสฺส   ตตฺถ   ทุกฺขสจฺจํ   นุปฺปชฺชตีติ:
สุทฺธาวาสานํ  อุปฺปตฺติจิตฺตสฺส  อุปฺปาทกฺขเณ  อนภิสเมตาวีนํ  อุปปชฺชนฺตานํ
ปวตฺเต     จิตฺตสฺส     อุปฺปาทกฺขเณ     อสญฺญสตฺตํ     อุปปชฺชนฺตานํ
เตสํ   ตตฺถ   มคฺคสจฺจํ   นุปฺปชฺชิตฺถ   โน   จ  เตสํ  ตตฺถ  ทุกฺขสจฺจํ
นุปฺปชฺชติ    สุทฺธาวาสานํ   อุปฺปตฺติจิตฺตสฺส   ภงฺคกฺขเณ   อนภิสเมตาวีนํ
