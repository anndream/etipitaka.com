จวนฺตานํ    ปวตฺเต    จิตฺตสฺส    ภงฺคกฺขเณ   อสญฺญสตฺตา   จวนฺตานํ
เตสํ ตตฺถ มคฺคสจฺจญฺจ นุปฺปชฺชิตฺถ ทุกฺขสจฺจญฺจ นุปฺปชฺชติ ฯ
	[๘๙๐]   ยสฺส  ยตฺถ  สมุทยสจฺจํ  นุปฺปชฺชติ  ตสฺส  ตตฺถ  มคฺคสจฺจํ
นุปฺปชฺชิตฺถาติ:   อภิสเมตาวีนํ   ตณฺหาย  ภงฺคกฺขเณ  ตณฺหาวิปฺปยุตฺตจิตฺเต
วตฺตมาเน     เตสํ     ตตฺถ    สมุทยสจฺจํ    นุปฺปชฺชติ    โน    จ
เตสํ    ตตฺถ   มคฺคสจฺจํ   นุปฺปชฺชิตฺถ   สุทฺธาวาสานํ   ทุติเย   จิตฺเต
วตฺตมาเน   อนภิสเมตาวีนํ   ตณฺหาย   ภงฺคกฺขเณ   ตณฺหาวิปฺปยุตฺตจิตฺเต
วตฺตมาเน    อสญฺญสตฺตานํ    เตสํ    ตตฺถ   สมุทยสจฺจญฺจ   นุปฺปชฺชติ
มคฺคสจฺจญฺจ  นุปฺปชฺชิตฺถ  ฯ  ยสฺส  วา  ปน  ยตฺถ  มคฺคสจฺจํ  นุปฺปชฺชิตฺถ
ตสฺส    ตตฺถ    สมุทยสจฺจํ    นุปฺปชฺชตีติ:    อนภิสเมตาวีนํ   ตณฺหาย
อุปฺปาทกฺขเณ   เตสํ   ตตฺถ  มคฺคสจฺจํ  นุปฺปชฺชิตฺถ  โน  จ  เตสํ  ตตฺถ
สมุทยสจฺจํ    นุปฺปชฺชติ    สุทฺธาวาสานํ    ทุติเย   จิตฺเต   วตฺตมาเน
อนภิสเมตาวีนํ   ตณฺหาย   ภงฺคกฺขเณ   ตณฺหาวิปฺปยุตฺตจิตฺเต   วตฺตมาเน
อสญฺญสตฺตานํ    เตสํ   ตตฺถ   มคฺคสจฺจญฺจ   นุปฺปชฺชิตฺถ   สมุทยสจฺจญฺจ
นุปฺปชฺชติ ฯ
		          ________________
	[๘๙๑]  ยสฺส  ทุกฺขสจฺจํ  อุปฺปชฺชติ  ตสฺส  สมุทยสจฺจํ อุปฺปชฺชิสฺสตีติ:
อคฺคมคฺคสฺส     อุปฺปาทกฺขเณ    อรหนฺตานํ    จิตฺตสฺส    อุปฺปาทกฺขเณ
ยสฺส     จิตฺตสฺส     อนนฺตรา     อคฺคมคฺคํ     ปฏิลภิสฺสนฺติ    ตสฺส
จิตฺตสฺส   อุปฺปาทกฺขเณ   เตสํ   ทุกฺขสจฺจํ   อุปฺปชฺชติ   โน   จ  เตสํ
