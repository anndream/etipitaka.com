	[๔๑๕]  ยสฺส  มนายตนํ  อุปฺปชฺชติ  ตสฺส  ธมฺมายตนํ อุปฺปชฺชิตฺถาติ:
อามนฺตา    ฯ    ยสฺส    วา   ปน   ธมฺมายตนํ   อุปฺปชฺชิตฺถ   ตสฺส
มนายตนํ   อุปฺปชฺชตีติ:   สพฺเพสํ   จวนฺตานํ   อจิตฺตกานํ  อุปปชฺชนฺตานํ
เตสํ   ธมฺมายตนํ   อุปฺปชฺชิตฺถ   โน   จ   เตสํ   มนายตนํ  อุปฺปชฺชติ
สจิตฺตกานํ   อุปปชฺชนฺตานํ   เตสํ  ธมฺมายตนญฺจ  อุปฺปชฺชิตฺถ  มนายตนญฺจ
อุปฺปชฺชติ ฯ
	[๔๑๖] ยตฺถ จกฺขายตนํ อุปฺปชฺชติ ฯเปฯ
	[๔๑๗]  ยสฺส  ยตฺถ  จกฺขายตนํ  อุปฺปชฺชติ  ตสฺส  ตตฺถ  โสตายตนํ
อุปฺปชฺชิตฺถาติ:    สุทฺธาวาสํ   อุปปชฺชนฺตานํ   เตสํ   ตตฺถ   จกฺขายตนํ
อุปฺปชฺชติ   โน   จ   เตสํ   ตตฺถ   โสตายตนํ   อุปฺปชฺชิตฺถ   อิตเรสํ
สจกฺขุกานํ    อุปปชฺชนฺตานํ    เตสํ    ตตฺถ   จกฺขายตนญฺจ   อุปฺปชฺชติ
โสตายตนญฺจ   อุปฺปชฺชิตฺถ   ฯ   ยสฺส   วา   ปน   ยตฺถ   โสตายตนํ
อุปฺปชฺชิตฺถ    ตสฺส    ตตฺถ    จกฺขายตนํ   อุปฺปชฺชตีติ:   ปญฺจโวการา
จวนฺตานํ   อจกฺขุกานํ  กามาวจรํ  อุปปชฺชนฺตานํ  เตสํ  ตตฺถ  โสตายตนํ
อุปฺปชฺชิตฺถ   โน   จ   เตสํ   ตตฺถ   จกฺขายตนํ  อุปฺปชฺชติ  สจกฺขุกานํ
อุปปชฺชนฺตานํ   เตสํ   ตตฺถ   โสตายตนญฺจ   อุปฺปชฺชิตฺถ   จกฺขายตนญฺจ
อุปฺปชฺชติ ฯ
	[๔๑๘]  ยสฺส  ยตฺถ  จกฺขายตนํ  อุปฺปชฺชติ  ตสฺส  ตตฺถ  ฆานายตนํ
อุปฺปชฺชิตฺถาติ:    รูปาวจรํ    อุปปชฺชนฺตานํ   เตสํ   ตตฺถ   จกฺขายตนํ
อุปฺปชฺชติ   โน   จ   เตสํ   ตตฺถ   ฆานายตนํ  อุปฺปชฺชิตฺถ  สจกฺขุกานํ
