ปรินิพฺพนฺตานํ   เตสํ   มนายตนํ   นิรุชฺฌิตฺถ   โน  จ  เตสํ  ธมฺมายตนํ
นิรุชฺฌิสฺสติ    อิตเรสํ    เตสํ    มนายตนญฺจ   นิรุชฺฌิตฺถ   มนายตนญฺจ
นิรุชฺฌิสฺสติ ฯ ยสฺส วา ปน ธมฺมายตนํ ฯเปฯ อามนฺตา ฯ
	[๖๖๑] ยตฺถ จกฺขายตนํ นิรุชฺฌิตฺถ ฯเปฯ
	[๖๖๒]  ยสฺส  ยตฺถ  จกฺขายตนํ  นิรุชฺฌิตฺถ  ตสฺส  ตตฺถ  โสตายตนํ
นิรุชฺฌิสฺสตีติ:   ปญฺจโวกาเร   ปรินิพฺพนฺตานํ   เตสํ   ตตฺถ   จกฺขายตนํ
นิรุชฺฌิตฺถ   โน   จ   เตสํ   ตตฺถ   โสตายตนํ   นิรุชฺฌิสฺสติ   อิตเรสํ
ปญฺจโวการานํ   เตสํ   ตตฺถ   จกฺขายตนญฺจ   นิรุชฺฌิตฺถ   โสตายตนญฺจ
นิรุชฺฌิสฺสติ   ฯ   ยสฺส   วา   ปน  ยตฺถ  โสตายตนํ  นิรุชฺฌิสฺสติ  ตสฺส
ตตฺถ    จกฺขายตนํ    นิรุชฺฌิตฺถาติ:   สุทฺธาวาสํ   อุปปชฺชนฺตานํ   เตสํ
ตตฺถ  โสตายตนํ  นิรุชฺฌิสฺสติ  โน  จ  เตสํ  ตตฺถ  จกฺขายตนํ  นิรุชฺฌิตฺถ
อิตเรสํ    ปญฺจโวการานํ    เตสํ    ตตฺถ   โสตายตนญฺจ   นิรุชฺฌิสฺสติ
จกฺขายตนญฺจ นิรุชฺฌิตฺถ ฯ
	 [๖๖๓]  ยสฺส  ยตฺถ  จกฺขายตนํ  นิรุชฺฌิตฺถ  ตสฺส  ตตฺถ ฆานายตนํ
นิรุชฺฌิสฺสตีติ:   กามาวจเร   ปรินิพฺพนฺตานํ   รูปาวจรานํ   เตสํ   ตตฺถ
จกฺขายตนํ   นิรุชฺฌิตฺถ   โน   จ   เตสํ   ตตฺถ  ฆานายตนํ  นิรุชฺฌิสฺสติ
อิตเรสํ    กามาวจรานํ    เตสํ    ตตฺถ    จกฺขายตนญฺจ    นิรุชฺฌิตฺถ
ฆานายตนญฺจ   นิรุชฺฌิสฺสติ   ฯ   ยสฺส   วา   ปน   ยตฺถ   ฆานายตนํ
นิรุชฺฌิสฺสติ ตสฺส ตตฺถ จกฺขายตนํ นิรุชฺฌิตฺถาติ: อามนฺตา ฯ
	 [๖๖๔]  ยสฺส  ยตฺถ  จกฺขายตนํ  นิรุชฺฌิตฺถ  ตสฺส  ตตฺถ  รูปายตนํ
