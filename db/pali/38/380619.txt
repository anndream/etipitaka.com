	 [๑๔๒๙]   โย   กามราคานุสยญฺจ   ปฏิฆานุสยญฺจ   มานานุสยญฺจ
ทิฏฺฐานุสยญฺจ   วิจิกิจฺฉานุสยญฺจ   ปริชานาติ   โส  ภวราคานุสยํ  ฯเปฯ
อวิชฺชานุสยํ  ปริชานาตีติ:  นตฺถิ  ฯ  โย  วา ปน อวิชฺชานุสยํ ปริชานาติ
โส    กามราคานุสยญฺจ    ปฏิฆานุสยญฺจ   มานานุสยญฺจ   ทิฏฺฐานุสยญฺจ
วิจิกิจฺฉานุสยญฺจ ปริชานาตีติ: มานานุสยํ ปริชานาติ ฯ
	 [๑๔๓๐]   โย   กามราคานุสยญฺจ   ปฏิฆานุสยญฺจ   มานานุสยญฺจ
ทิฏฺฐานุสยญฺจ    วิจิกิจฺฉานุสยญฺจ    ภวราคานุสยญฺจ    ปริชานาติ   โส
อวิชฺชานุสยํ  ปริชานาตีติ:  นตฺถิ  ฯ  โย  วา ปน อวิชฺชานุสยํ ปริชานาติ
โส    กามราคานุสยญฺจ    ปฏิฆานุสยญฺจ   มานานุสยญฺจ   ทิฏฺฐานุสยญฺจ
วิจิกิจฺฉานุสยญฺจ     ภวราคานุสยญฺจ     ปริชานาตีติ:     มานานุสยญฺจ
ภวราคานุสยญฺจ ปริชานาติ ฯ
	 [๑๔๓๑]   ยโต   กามราคานุสยํ   ปริชานาติ   ตโต  ปฏิฆานุสยํ
ปริชานาตีติ:   โน   ฯ   ยโต  วา  ปน  ปฏิฆานุสยํ  ปริชานาติ  ตโต
กามราคานุสยํ   ปริชานาตีติ:  โน  ฯ  ยโต  กามราคานุสยํ  ปริชานาติ
ตโต    มานานุสยํ   ปริชานาตีติ:   อามนฺตา   ฯ   ยโต   วา   ปน
มานานุสยํ   ปริชานาติ   ตโต  กามราคานุสยํ  ปริชานาตีติ:  รูปธาตุยา
อรูปธาตุยา  ตโต  มานานุสยํ  ปริชานาติ  โน  จ  ตโต  กามราคานุสยํ
ปริชานาติ    กามธาตุยา    ทฺวีสุ    เวทนาสุ    ตโต   มานานุสยญฺจ
ปริชานาติ   กามราคานุสยญฺจ   ปริชานาติ   ฯ   ยโต   กามราคานุสยํ
ปริชานาติ    ตโต   ทิฏฺฐานุสยํ   ฯเปฯ   วิจิกิจฺฉานุสยํ   ปริชานาตีติ:
