	[๑๔๔๗]  โย  ยโต  ภวราคานุสยํ  ปริชานาติ โส ตโต อวิชฺชานุสยํ
ปริชานาตีติ:    อามนฺตา   ฯ   โย   วา   ปน   ยโต   อวิชฺชานุสยํ
ปริชานาติ   โส   ตโต   ภวราคานุสยํ   ปริชานาตีติ:   อคฺคมคฺคสมงฺคี
กามธาตุยา  ตีสุ  เวทนาสุ  โส  ตโต  อวิชฺชานุสยํ  ปริชานาติ  โน  จ
โส    ตโต   ภวราคานุสยํ   ปริชานาติ   โสว   ปุคฺคโล   รูปธาตุยา
อรูปธาตุยา   โส   ตโต   อวิชฺชานุสยญฺจ   ปริชานาติ  ภวราคานุสยญฺจ
ปริชานาติ ฯ
	 [๑๔๔๘]   โย  ยโต  กามราคานุสยญฺจ  ปฏิฆานุสยญฺจ  ปริชานาติ
โส   ตโต   มานานุสยํ   ปริชานาตีติ:  นตฺถิ  ฯ  โย  วา  ปน  ยโต
มานานุสยํ   ปริชานาติ   โส   ตโต   กามราคานุสยญฺจ   ปฏิฆานุสยญฺจ
ปริชานาตีติ:   โน   ฯ   โย   ยโต   กามราคานุสยญฺจ  ปฏิฆานุสยญฺจ
ปริชานาติ   โส   ตโต  ทิฏฺฐานุสยํ  ฯเปฯ  วิจิกิจฺฉานุสยํ  ปริชานาตีติ:
นตฺถิ   ฯ   โย   วา  ปน  ยโต  วิจิกิจฺฉานุสยํ  ปริชานาติ  โส  ตโต
กามราคานุสยญฺจ   ปฏิฆานุสยญฺจ   ปริชานาตีติ:   อฏฺฐมโก   รูปธาตุยา
อรูปธาตุยา   โส   ตโต  วิจิกิจฺฉานุสยํ  ปริชานาติ  โน  จ  โส  ตโต
กามราคานุสยญฺจ     ปฏิฆานุสยญฺจ     ปริชานาติ     โสว    ปุคฺคโล
กามธาตุยา   ทฺวีสุ   เวทนาสุ   โส  ตโต  วิจิกิจฺฉานุสยญฺจ  ปริชานาติ
กามราคานุสยญฺจ   ตเทกฏฺฐํ  ปริชานาติ  โน  จ  โส  ตโต  ปฏิฆานุสยํ
ปริชานาติ    โสว    ปุคฺคโล    ทุกฺขาย    เวทนาย    โส    ตโต
วิจิกิจฺฉานุสยญฺจ    ปริชานาติ    ปฏิฆานุสยญฺจ    ตเทกฏฺฐํ   ปริชานาติ
