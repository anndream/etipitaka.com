นุปฺปชฺชิสฺสติ    ตสฺส    ตตฺถ    ทุกฺขสจฺจํ    นุปฺปชฺชตีติ:   อคฺคมคฺคสฺส
อุปฺปาทกฺขเณ   อรหนฺตานํ   จิตฺตสฺส   อุปฺปาทกฺขเณ   เย  จ  ปุถุชฺชนา
มคฺคํ    น    ปฏิลภิสฺสนฺติ    เตสํ   อุปปชฺชนฺตานํ   ปวตฺเต   จิตฺตสฺส
อุปฺปาทกฺขเณ    อสญฺญสตฺตํ    อุปปชฺชนฺตานํ    เตสํ   ตตฺถ   มคฺคสจฺจํ
นุปฺปชฺชิสฺสติ   โน   จ   เตสํ   ตตฺถ  ทุกฺขสจฺจํ  นุปฺปชฺชติ  อคฺคมคฺคสฺส
ภงฺคกฺขเณ    อรหนฺตานํ    จิตฺตสฺส   ภงฺคกฺขเณ   เย   จ   ปุถุชฺชนา
มคฺคํ   น   ปฏิลภิสฺสนฺติ   เตสํ  จวนฺตานํ  ปวตฺเต  จิตฺตสฺส  ภงฺคกฺขเณ
อรูเป   มคฺคสฺส   จ   ผลสฺส  จ  อุปฺปาทกฺขเณ  อสญฺญสตฺตา  จวนฺตานํ
เตสํ ตตฺถ มคฺคสจฺจญฺจ นุปฺปชฺชิสฺสติ ทุกฺขสจฺจญฺจ นุปฺปชฺชติ ฯ
	[๙๐๔]   ยสฺส  ยตฺถ  สมุทยสจฺจํ  นุปฺปชฺชติ  ตสฺส  ตตฺถ  มคฺคสจฺจํ
นุปฺปชฺชิสฺสตีติ:    ยสฺส    จิตฺตสฺส   อนนฺตรา   อคฺคมคฺคํ   ปฏิลภิสฺสนฺติ
ตสฺส    จิตฺตสฺส    อุปฺปาทกฺขเณ    เย   จญฺเญ   มคฺคํ   ปฏิลภิสฺสนฺติ
เตสํ     ตณฺหาย     ภงฺคกฺขเณ     ตณฺหาวิปฺปยุตฺตจิตฺเต    วตฺตมาเน
เตสํ   ตตฺถ   สมุทยสจฺจํ   นุปฺปชฺชติ   โน   จ  เตสํ  ตตฺถ  มคฺคสจฺจํ
นุปฺปชฺชิสฺสติ    อคฺคมคฺคสมงฺคีนํ    อรหนฺตานํ    เย    จ    ปุถุชฺชนา
มคฺคํ   น   ปฏิลภิสฺสนฺติ  เตสํ  ตณฺหาย  ภงฺคกฺขเณ  ตณฺหาวิปฺปยุตฺตจิตฺเต
วตฺตมาเน    อสญฺญสตฺตานํ    เตสํ    ตตฺถ   สมุทยสจฺจญฺจ   นุปฺปชฺชติ
มคฺคสจฺจญฺจ    นุปฺปชฺชิสฺสติ   ฯ   ยสฺส   วา   ปน   ยตฺถ   มคฺคสจฺจํ
นุปฺปชฺชิสฺสติ    ตสฺส    ตตฺถ    สมุทยสจฺจํ   นุปฺปชฺชตีติ:   อาปายิกานํ
เย   จ  ปุถุชฺชนา  มคฺคํ  น  ปฏิลภิสฺสนฺติ  เตสํ  ตณฺหาย  อุปฺปาทกฺขเณ
