		          ปวตฺติวาโร
	[๘๑๑]   ยสฺส   จกฺขุธาตุ  อุปฺปชฺชติ  ตสฺส  โสตธาตุ  อุปฺปชฺชตีติ:
สจกฺขุกานํ    อโสตกานํ    อุปปชฺชนฺตานํ   เตสํ   จกฺขุธาตุ   อุปฺปชฺชติ
โน  จ  เตสํ  โสตธาตุ  อุปฺปชฺชติ  สจกฺขุกานํ  สโสตกานํ  อุปปชฺชนฺตานํ
เตสํ    จกฺขุธาตุ    จ    อุปฺปชฺชติ    โสตธาตุ   จ   อุปฺปชฺชติ   ฯ
ยสฺส   วา   ปน   โสตธาตุ   อุปฺปชฺชติ   ตสฺส  จกฺขุธาตุ  อุปฺปชฺชตีติ:
สโสตกานํ    อจกฺขุกานํ    อุปปชฺชนฺตานํ   เตสํ   โสตธาตุ   อุปฺปชฺชติ
โน  จ  เตสํ  จกฺขุธาตุ  อุปฺปชฺชติ  สโสตกานํ  สจกฺขุกานํ  อุปปชฺชนฺตานํ
เตสํ โสตธาตุ จ อุปฺปชฺชติ จกฺขุธาตุ จ อุปฺปชฺชติ ฯ
	[๘๑๒]   ยสฺส   จกฺขุธาตุ  อุปฺปชฺชติ  ตสฺส  ฆานธาตุ  อุปฺปชฺชตีติ:
สจกฺขุกานํ    อฆานกานํ    อุปปชฺชนฺตานํ   เตสํ   จกฺขุธาตุ   อุปฺปชฺชติ
โน  จ  เตสํ  ฆานธาตุ  อุปฺปชฺชติ  สจกฺขุกานํ  สฆานกานํ  อุปปชฺชนฺตานํ
เตสํ    จกฺขุธาตุ    จ    อุปฺปชฺชติ    ฆานธาตุ   จ   อุปฺปชฺชติ   ฯ
ยสฺส   วา   ปน   ฆานธาตุ   อุปฺปชฺชติ   ตสฺส  จกฺขุธาตุ  อุปฺปชฺชตีติ:
สฆานกานํ    อจกฺขุกานํ    อุปปชฺชนฺตานํ   เตสํ   ฆานธาตุ   อุปฺปชฺชติ
โน  จ  เตสํ  จกฺขุธาตุ  อุปฺปชฺชติ  สฆานกานํ  สจกฺขุกานํ  อุปปชฺชนฺตานํ
เตสํ ฆานธาตุ จ อุปฺปชฺชติ จกฺขุธาตุ จ อุปฺปชฺชติ ฯ
	[๘๑๓]   ยสฺส   จกฺขุธาตุ   อุปฺปชฺชติ  ตสฺส  รูปธาตุ  อุปฺปชฺชตีติ:
อามนฺตา   ฯ   ยสฺส   วา   ปน   รูปธาตุ  อุปฺปชฺชติ  ตสฺส  จกฺขุธาตุ
อุปฺปชฺชตีติ:    สรูปกานํ    อจกฺขุกานํ   อุปปชฺชนฺตานํ   เตสํ   รูปธาตุ
