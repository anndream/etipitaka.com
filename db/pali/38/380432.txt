	[๑๒๑๗]    ยสฺส   ยตฺถ   วจีสงฺขาโร   นุปฺปชฺชติ   ตสฺส   ตตฺถ
จิตฺตสงฺขาโร   น   นิรุชฺฌิสฺสตีติ:   สพฺเพสํ   จิตฺตสฺส  ภงฺคกฺขเณ  วินา
วิตกฺกวิจาเรหิ    จิตฺตสฺส    อุปฺปาทกฺขเณ   เตสํ   ตตฺถ   วจีสงฺขาโร
นุปฺปชฺชติ  โน  จ  เตสํ  ตตฺถ  จิตฺตสงฺขาโร  น นิรุชฺฌิสฺสติ ปจฺฉิมจิตฺตสฺส
ภงฺคกฺขเณ     อสญฺญสตฺตานํ     เตสํ     ตตฺถ     วจีสงฺขาโร    จ
นุปฺปชฺชติ   จิตฺตสงฺขาโร   จ  น  นิรุชฺฌิสฺสติ  ฯ  ยสฺส  วา  ปน  ยตฺถ
จิตฺตสงฺขาโร   น   นิรุชฺฌิสฺสติ   ตสฺส   ตตฺถ  วจีสงฺขาโร  นุปฺปชฺชตีติ:
อามนฺตา ฯ
		         _________________
	[๑๒๑๘]      ยสฺส      กายสงฺขาโร      อุปฺปชฺชิตฺถ     ตสฺส
วจีสงฺขาโร    นิรุชฺฌิสฺสตีติ:    สวิตกฺกสวิจารปจฺฉิมจิตฺตสฺส    ภงฺคกฺขเณ
อวิตกฺกอวิจารปจฺฉิมจิตฺตสมงฺคีนํ   ยสฺส  จิตฺตสฺส  อนนฺตรา  อวิตกฺกอวิจารํ
ปจฺฉิมจิตฺตํ   อุปฺปชฺชิสฺสติ   เตสํ   กายสงฺขาโร   อุปฺปชฺชิตฺถ   โน   จ
เตสํ   วจีสงฺขาโร   นิรุชฺฌิสฺสติ   อิตเรสํ  กายสงฺขาโร  จ  อุปฺปชฺชิตฺถ
วจีสงฺขาโร  จ  นิรุชฺฌิสฺสติ  ฯ  ยสฺส  วา  ปน  วจีสงฺขาโร  นิรุชฺฌิสฺสติ
ตสฺส กายสงฺขาโร อุปฺปชฺชิตฺถาติ: อามนฺตา ฯ
	[๑๒๑๙]   ยสฺส   กายสงฺขาโร   อุปฺปชฺชิตฺถ   ตสฺส  จิตฺตสงฺขาโณ
นิรุชฺฌิสฺสตีติ:   ปจฺฉิมจิตฺตสฺส  ภงฺคกฺขเณ  เตสํ  กายสงฺขาโร  อุปฺปชฺชิตฺถ
โน    จ   เตสํ   จิตฺตสงฺขาโร   นิรุชฺฌิสฺสติ   อิตเรสํ   กายสงฺขาโร
จ     อุปฺปชฺชิตฺถ     จิตฺตสงฺขาโร    จ    นิรุชฺฌิสฺสติ    ฯ    ยสฺส
