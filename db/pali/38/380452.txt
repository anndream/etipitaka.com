เอตฺถ  อวิชฺชานุสโย  จ  ปฏิฆานุสโย  จ  ทิฏฺฐานุสโย  จ วิจิกิจฺฉานุสโย
จ   อนุเสนฺติ   โน   จ   ตตฺถ   กามราคานุสโย  จ  มานานุสโย  จ
ภวราคานุสโย จ อนุเสนฺติ ฯ
	 [๑๒๔๔]   ยสฺส   ยตฺถ   กามราคานุสโย   อนุเสติ  ตสฺส  ตตฺถ
ปฏิฆานุสโย   อนุเสตีติ:   โน   ฯ  ยสฺส  วา  ปน  ยตฺถ  ปฏิฆานุสโย
อนุเสติ   ตสฺส   ตตฺถ   กามราคานุสโย   อนุเสตีติ:   โน   ฯ  ยสฺส
ยตฺถ   กามราคานุสโย   อนุเสติ   ตสฺส  ตตฺถ  มานานุสโย  อนุเสตีติ:
อามนฺตา   ฯ  ยสฺส  วา  ปน  ยตฺถ  มานานุสโย  อนุเสติ  ตสฺส  ตตฺถ
กามราคานุสโย   อนุเสตีติ:   อนาคามิสฺส  กามธาตุยา  ทฺวีสุ  เวทนาสุ
รูปธาตุยา   อรูปธาตุยา   ตสฺส   ตตฺถ   มานานุสโย  อนุเสติ  โน  จ
ตสฺส   ตตฺถ   กามราคานุสโย   อนุเสติ   ติณฺณํ   ปุคฺคลานํ  รูปธาตุยา
อรูปธาตุยา   เตสํ   ตตฺถ   มานานุสโย  อนุเสติ  โน  จ  เตสํ  ตตฺถ
กามราคานุสโย    อนุเสติ   เตสํเยว   ปุคฺคลานํ   กามธาตุยา   ทฺวีสุ
เวทนาสุ   เตสํ   ตตฺถ   มานานุสโย  จ  อนุเสติ  กามราคานุสโย  จ
อนุเสติ  ฯ  ยสฺส  ยตฺถ  กามราคานุสโย  อนุเสติ ตสฺส ตตฺถ ทิฏฺฐานุสโย
ฯเปฯ    วิจิกิจฺฉานุสโย   อนุเสตีติ:   ทฺวินฺนํ   ปุคฺคลานํ   กามธาตุยา
ทฺวีสุ   เวทนาสุ   เตสํ   ตตฺถ   กามราคานุสโย   อนุเสติ   โน   จ
เตสํ   ตตฺถ   วิจิกิจฺฉานุสโย   อนุเสติ   ปุถุชฺชนสฺส  กามธาตุยา  ทฺวีสุ
เวทนาสุ   ตสฺส  ตตฺถ  กามราคานุสโย  จ  อนุเสติ  วิจิกิจฺฉานุสโย  จ
อนุเสติ  ฯ  ยสฺส  วา  ปน  ยตฺถ  วิจิกิจฺฉานุสโย  อนุเสติ  ตสฺส  ตตฺถ
