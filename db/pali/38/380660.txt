โสว  ปุคฺคโล  ทุกฺขาย  เวทนาย  อปริยาปนฺเน โส ตโต วิจิกิจฺฉานุสยญฺจ
น    ปริชานาติ    มานานุสยญฺจ    น   ปริชานาติ   อคฺคมคฺคสมงฺคิญฺจ
อฏฺฐมกญฺจ   ฐเปตฺวา   อวเสสา   ปุคฺคลา   สพฺพตฺถ   วิจิกิจฺฉานุสยญฺจ
น    ปริชานนฺติ    มานานุสยญฺจ    น   ปริชานนฺติ   ฯ   โย   ยโต
มานานุสยํ   น   ปริชานาติ  โส  ตโต  ภวราคานุสยํ  น  ปริชานาตีติ:
อามนฺตา   ฯ   โย  วา  ปน  ยโต  ภวราคานุสยํ  น  ปริชานาติ  โส
ตโต   มานานุสยํ   น  ปริชานาตีติ:  อคฺคมคฺคสมงฺคี  กามธาตุยา  ทฺวีสุ
เวทนาสุ   โส  ตโต  ภวราคานุสยํ  น  ปริชานาติ  โน  จ  โส  ตโต
มานานุสยํ  น  ปริชานาติ  โสว  ปุคฺคโล  ทุกฺขาย เวทนาย อปริยาปนฺเน
โส     ตโต     ภวราคานุสยญฺจ    น    ปริชานาติ    มานานุสยญฺจ
น   ปริชานาติ   อคฺคมคฺคสมงฺคึ   ฐเปตฺวา  อวเสสา  ปุคฺคลา  สพฺพตฺถ
ภวราคานุสยญฺจ   น   ปริชานนฺติ  มานานุสยญฺจ  น  ปริชานนฺติ  ฯ  โย
ยโต  มานานุสยํ  น  ปริชานาติ  โส  ตโต  อวิชฺชานุสยํ น ปริชานาตีติ:
อคฺคมคฺคสมงฺคี  ทุกฺขาย  เวทนาย  โส  ตโต  มานานุสยํ  น  ปริชานาติ
โน   จ   โส   ตโต   อวิชฺชานุสยํ   น   ปริชานาติ   โสว  ปุคฺคโล
อปริยาปนฺเน   โส   ตโต  มานานุสยญฺจ  น  ปริชานาติ  อวิชฺชานุสยญฺจ
น  ปริชานาติ  ฯ  อคฺคมคฺคสมงฺคึ  ฐเปตฺวา  อวเสสา  ปุคฺคลา  สพฺพตฺถ
มานานุสยญฺจ   น   ปริชานนฺติ   อวิชฺชานุสยญฺจ  น  ปริชานนฺติ  ฯ  โย
วา ปน ยโต อวิชฺชานุสยํ น ปริชานาติ โส ตโต มานานุสยํ น ปริชานาตีติ:
อามนฺตา ฯ
