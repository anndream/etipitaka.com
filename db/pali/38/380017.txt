	[๒๒]  เยเกจิ  กุสลา  ธมฺมา  สพฺเพ เต กุสลเหตู .. กุสลนิทานา
กุสลสมฺภวา   กุสลปฺปภวา   กุสลสมุฏฺฐานา   กุสลาหารา   กุสลารมฺมณา
กุสลปจฺจยา  กุสลสมุทยา  ..  ฯ  เยเกจิ  อกุสลา  ธมฺมา  .. เยเกจิ
อพฺยากตา   ธมฺมา  ..  เยเกจิ  นามา  ธมฺมา  สพฺเพ  เต  นามเหตู
..   นามนิทานา  นามสมฺภวา  นามปฺปภวา  นามสมุฏฺฐานา  นามาหารา
นามารมฺมณา นามปจฺจยา นามสมุทยา .. ฯ
		มูลํ เหตุ นิทานญฺจ       สมฺภโว ปภเวน จ
		สมุฏฺฐานาหารารมฺมณา    ปจฺจโย สมุทเยน จาติ ฯ
		         มูลยมกํ นิฏฺฐิตํ ฯ
		           ___________
		           ขนฺธยมกํ
		          ปณฺณตฺติวาโร
	[๒๓]   ปญฺจกฺขนฺธา:   รูปกฺขนฺโธ   เวทนากฺขนฺโธ   สญฺญากฺขนฺโธ
สงฺขารกฺขนฺโธ วิญฺญาณกฺขนฺโธ ฯ
		          อุทฺเทสวาโร
	[๒๔]  รูปํ  รูปกฺขนฺโธ  รูปกฺขนฺโธ  รูปํ  ฯ  เวทนา เวทนากฺขนฺโธ
เวทนากฺขนฺโธ    เวทนา    ฯ   สญฺญา   สญฺญากฺขนฺโธ   สญฺญากฺขนฺโธ
สญฺญา   ฯ   สงฺขารา   สงฺขารกฺขนฺโธ   สงฺขารกฺขนฺโธ   สงฺขารา  ฯ
วิญฺญาณํ วิญฺญาณกฺขนฺโธ วิญฺญาณกฺขนฺโธ วิญฺญาณํ ฯ
