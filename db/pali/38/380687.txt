วา   ฯ   ยตฺถ   กามราคานุสโย   จ   ปฏิฆานุสโย   จ  มานานุสโย
จ    ปหีนา    ตตฺถ    อวิชฺชานุสโย    ปหีโนติ:   นตฺถิ   ฯ   ยตฺถ
วา  ปน  อวิชฺชานุสโย  ปหีโน  ตตฺถ  กามราคานุสโย  จ ปฏิฆานุสโย จ
มานานุสโย  จ  ปหีนาติ:  รูปธาตุยา  อรูปธาตุยา  เอตฺถ  อวิชฺชานุสโย
จ   มานานุสโย   จ   ปหีนา   กามราคานุสโย   จ   ปฏิฆานุสโย  จ
น  วตฺตพฺพา  ปหีนาติ  วา  อปฺปหีนาติ  วา  กามธาตุยา  ทฺวีสุ เวทนาสุ
เอตฺถ   อวิชฺชานุสโย   จ  กามราคานุสโย  จ  มานานุสโย  จ  ปหีนา
ปฏิฆานุสโย   น   วตฺตพฺโพ   ปหีโนติ   วา   อปฺปหีโนติ  วา  ทุกฺขาย
เวทนาย  เอตฺถ  อวิชฺชานุสโย  จ  ปฏิฆานุสโย จ ปหีนา กามราคานุสโย
จ มานานุสโย จ น วตฺตพฺพา ปหีนาติ วา อปฺปหีนาติ วา ฯ
	 [๑๕๑๕]  ยตฺถ  กามราคานุสโย  จ  ปฏิฆานุสโย  จ  มานานุสโย
จ    ทิฏฺฐานุสโย    จ    ปหีนา    ตตฺถ   วิจิกิจฺฉานุสโย   ปหีโนติ:
นตฺถิ  ฯ  ยตฺถ  วา  ปน  วิจิกิจฺฉานุสโย  ปหีโน  ตตฺถ  กามราคานุสโย
จ   ปฏิฆานุสโย   จ   มานานุสโย   จ   ทิฏฺฐานุสโย   จ   ปหีนาติ:
รูปธาตุยา   อรูปธาตุยา   เอตฺถ   วิจิกิจฺฉานุสโย   จ  มานานุสโย  จ
ทิฏฺฐานุสโย  จ  ปหีนา  กามราคานุสโย  จ  ปฏิฆานุสโย  จ น วตฺตพฺพา
ปหีนาติ   วา   อปฺปหีนาติ   วา   กามธาตุยา  ทฺวีสุ  เวทนาสุ  เอตฺถ
วิจิกิจฺฉานุสโย  จ  กามราคานุสโย  จ  มานานุสโย  จ  ทิฏฺฐานุสโย  จ
ปหีนา   ปฏิฆานุสโย   น   วตฺตพฺโพ   ปหีโนติ   วา   อปฺปหีโนติ  วา
ทุกฺขาย  เวทนาย  เอตฺถ  วิจิกิจฺฉานุสโย  จ  ปฏิฆานุสโย จ ทิฏฺฐานุสโย
