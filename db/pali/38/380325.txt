	[๙๕๑]  ยสฺส  สมุทยสจฺจํ  น นิรุชฺฌติ ตสฺส มคฺคสจฺจํ น นิรุชฺฌิตฺถาติ:
อภิสเมตาวีนํ      ตณฺหาย      อุปฺปาทกฺขเณ      ตณฺหาวิปฺปยุตฺตจิตฺเต
วตฺตมาเน    นิโรธสมาปนฺนานํ    เตสํ    สมุทยสจฺจํ    น    นิรุชฺฌติ
โน   จ   เตสํ   มคฺคสจฺจํ   น   นิรุชฺฌิตฺถ   อนภิสเมตาวีนํ   ตณฺหาย
อุปฺปาทกฺขเณ    ตณฺหาวิปฺปยุตฺตจิตฺเต   วตฺตมาเน   อสญฺญสตฺตานํ   เตสํ
สมุทยสจฺจญฺจ  น  นิรุชฺฌติ  มคฺคสจฺจญฺจ  น  นิรุชฺฌิตฺถ  ฯ  ยสฺส  วา ปน
มคฺคสจฺจํ  น  นิรุชฺฌิตฺถ  ตสฺส  สมุทยสจฺจํ  น  นิรุชฺฌตีติ:  อนภิสเมตาวีนํ
ตณฺหาย    ภงฺคกฺขเณ    เตสํ    มคฺคสจฺจํ   น   นิรุชฺฌิตฺถ   โน   จ
เตสํ   สมุทยสจฺจํ   น   นิรุชฺฌติ   อภิสเมตาวีนํ  ตณฺหาย  อุปฺปาทกฺขเณ
ตณฺหาวิปฺปยุตฺตจิตฺเต    วตฺตมาเน    อสญฺญสตฺตานํ   เตสํ   มคฺคสจฺจญฺจ
น นิรุชฺฌิตฺถ สมุทยสจฺจญฺจ น นิรุชฺฌติ ฯ
	[๙๕๒] ยตฺถ ทุกฺขสจฺจํ น นิรุชฺฌติ ฯเปฯ
	[๙๕๓]  ยสฺส  ยตฺถ  ทุกฺขสจฺจํ  น  นิรุชฺฌติ  ตสฺส  ตตฺถ สมุทยสจฺจํ
น    นิรุชฺฌิตฺถาติ:   จตุโวการํ   ปญฺจโวการํ   อุปปชฺชนฺตานํ   ปวตฺเต
จิตฺตสฺส   อุปฺปาทกฺขเณ   อรูเป   มคฺคสฺส   จ   ผลสฺส  จ  ภงฺคกฺขเณ
เตสํ   ตตฺถ   ทุกฺขสจฺจํ   น  นิรุชฺฌติ  โน  จ  เตสํ  ตตฺถ  สมุทยสจฺจํ
น   นิรุชฺฌิตฺถ   สุทฺธาวาสานํ   อุปฺปตฺติจิตฺตสฺส  อุปฺปาทกฺขเณ  อสญฺญสตฺตํ
อุปปชฺชนฺตานํ   เตสํ   ตตฺถ   ทุกฺขสจฺจญฺจ   น   นิรุชฺฌติ  สมุทยสจฺจญฺจ
น   นิรุชฺฌิตฺถ   ฯ   ยสฺส   วา   ปน  ยตฺถ  สมุทยสจฺจํ  น  นิรุชฺฌิตฺถ
ตสฺส   ตตฺถ   ทุกฺขสจฺจํ   น   นิรุชฺฌตีติ:  สุทฺธาวาสานํ  อุปฺปตฺติจิตฺตสฺส
