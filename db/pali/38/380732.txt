อรูปธาตุยา  ตสฺส  ตตฺถ  อวิชฺชานุสโย  จ  มานานุสโย  จ  ทิฏฺฐานุสโย
จ   วิจิกิจฺฉานุสโย   จ   อปฺปหีนา   กามราคานุสโย   จ  ปฏิฆานุสโย
จ    น    วตฺตพฺพา    ปหีนาติ    วา    อปฺปหีนาติ   วา   ตสฺเสว
ปุคฺคลสฺส   กามธาตุยา   ทฺวีสุ  เวทนาสุ  ตสฺส  ตตฺถ  อวิชฺชานุสโย  จ
กามราคานุสโย  จ  มานานุสโย  จ  ทิฏฺฐานุสโย  จ  วิจิกิจฺฉานุสโย  จ
อปฺปหีนา   ปฏิฆานุสโย   น   วตฺตพฺโพ   ปหีโนติ  วา  อปฺปหีโนติ  วา
ตสฺเสว   ปุคฺคลสฺส   ทุกฺขาย   เวทนาย  ตสฺส  ตตฺถ  อวิชฺชานุสโย  จ
ปฏิฆานุสโย  จ  ทิฏฺฐานุสโย จ วิจิกิจฺฉานุสโย จ อปฺปหีนา กามราคานุสโย
จ    มานานุสโย    จ    น   วตฺตพฺพา   ปหีนาติ   วา   อปฺปหีนาติ
วา ฯ
	  [๑๕๖๑]  ยสฺส ยตฺถ กามราคานุสโย จ ปฏิฆานุสโย จ มานานุสโย
จ   ทิฏฺฐานุสโย   จ   วิจิกิจฺฉานุสโย  จ  ภวราคานุสโย  จ  อปฺปหีนา
ตสฺส   ตตฺถ   อวิชฺชานุสโย   อปฺปหีโนติ:   นตฺถิ   ฯ  ยสฺส  วา  ปน
ยตฺถ    อวิชฺชานุสโย   อปฺปหีโน   ตสฺส   ตตฺถ   กามราคานุสโย   จ
ปฏิฆานุสโย   จ   มานานุสโย   จ  ทิฏฺฐานุสโย  จ  วิจิกิจฺฉานุสโย  จ
ภวราคานุสโย   จ   อปฺปหีนาติ:   อนาคามิสฺส  รูปธาตุยา  อรูปธาตุยา
ตสฺส   ตตฺถ   อวิชฺชานุสโย   จ   มานานุสโย   จ  ภวราคานุสโย  จ
อปฺปหีนา   โน   จ   ตสฺส   ตตฺถ  ทิฏฺฐานุสโย  จ  วิจิกิจฺฉานุสโย  จ
อปฺปหีนา  กามราคานุสโย  จ  ปฏิฆานุสโย  จ  น  วตฺตพฺพา ปหีนาติ วา
อปฺปหีนาติ   วา   ตสฺเสว   ปุคฺคลสฺส   กามธาตุยา   ทฺวีสุ   เวทนาสุ
