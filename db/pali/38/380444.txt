ตตฺถ  อวิชฺชานุสโย  อนุเสตีติ:  อามนฺตา  ฯ  ยตฺถ วา ปน อวิชฺชานุสโย
อนุเสติ     ตตฺถ    มานานุสโย    อนุเสตีติ:    ทุกฺขาย    เวทนาย
เอตฺถ   อวิชฺชานุสโย   อนุเสติ   โน   จ  ตตฺถ  มานานุสโย  อนุเสติ
กามธาตุยา  ทฺวีสุ  เวทนาสุ  รูปธาตุยา  อรูปธาตุยา เอตฺถ อวิชฺชานุสโย
จ อนุเสติ มานานุสโย จ อนุเสติ ฯ
	[๑๒๓๖]    ยตฺถ   ทิฏฺฐานุสโย   อนุเสติ   ตตฺถ   วิจิกิจฺฉานุสโย
อนุเสตีติ:   อามนฺตา   ฯ   ยตฺถ   วา   ปน  วิจิกิจฺฉานุสโย  อนุเสติ
ตตฺถ    ทิฏฺฐานุสโย   อนุเสตีติ:   อามนฺตา   ฯ   ยตฺถ   ทิฏฺฐานุสโย
อนุเสติ   ตตฺถ   ภวราคานุสโย  อนุเสตีติ:  กามธาตุยา  ตีสุ  เวทนาสุ
เอตฺถ   ทิฏฺฐานุสโย   อนุเสติ   โน  จ  ตตฺถ  ภวราคานุสโย  อนุเสติ
รูปธาตุยา  อรูปธาตุยา  เอตฺถ  ทิฏฺฐานุสโย  จ  อนุเสติ  ภวราคานุสโย
จ   อนุเสติ   ฯ   ยตฺถ   วา   ปน   ภวราคานุสโย   อนุเสติ  ตตฺถ
ทิฏฺฐานุสโย   อนุเสตีติ:   อามนฺตา   ฯ   ยตฺถ   ทิฏฺฐานุสโย  อนุเสติ
ตตฺถ  อวิชฺชานุสโย  อนุเสตีติ:  อามนฺตา  ฯ  ยตฺถ วา ปน อวิชฺชานุสโย
อนุเสติ ตตฺถ ทิฏฺฐานุสโย อนุเสตีติ: อามนฺตา ฯ
	[๑๒๓๗]   ยตฺถ   วิจิกิจฺฉานุสโย   อนุเสติ   ตตฺถ  ภวราคานุสโย
อนุเสตีติ:    กามธาตุยา    ตีสุ    เวทนาสุ   เอตฺถ   วิจิกิจฺฉานุสโย
อนุเสติ  โน  จ  ตตฺถ  ภวราคานุสโย  อนุเสติ  รูปธาตุยา  อรูปธาตุยา
เอตฺถ   วิจิกิจฺฉานุสโย   จ   อนุเสติ   ภวราคานุสโย  จ  อนุเสติ  ฯ
ยตฺถ  วา  ปน  ภวราคานุสโย  อนุเสติ  ตตฺถ  วิจิกิจฺฉานุสโย อนุเสตีติ:
