อภิสเมตาวีนํ   อุปปชฺชนฺตานํ   ปวตฺเต   จิตฺตสฺส   อุปฺปาทกฺขเณ   เตสํ
ทุกฺขสจฺจญฺจ    อุปฺปชฺชติ    มคฺคสจฺจญฺจ   อุปฺปชฺชิตฺถ   ฯ   ยสฺส   วา
ปน   มคฺคสจฺจํ   อุปฺปชฺชิตฺถ  ตสฺส  ทุกฺขสจฺจํ  อุปฺปชฺชตีติ:  อภิสเมตาวีนํ
จวนฺตานํ     ปวตฺเต     จิตฺตสฺส     ภงฺคกฺขเณ    อรูเป    มคฺคสฺส
จ  ผลสฺส  จ  อุปฺปาทกฺขเณ  เตสํ  มคฺคสจฺจํ  อุปฺปชฺชิตฺถ  โน  จ  เตสํ
ทุกฺขสจฺจํ    อุปฺปชฺชติ   อภิสเมตาวีนํ   อุปปชฺชนฺตานํ   ปตฺเต   จิตฺตสฺส
อุปฺปาทกฺขเณ เตสํ มคฺคสจฺจญฺจ อุปฺปชฺชิตฺถ ทุกฺขสจฺจญฺจ อุปฺปชฺชติ ฯ
	[๘๗๙]  ยสฺส  สมุทยสจฺจํ  อุปฺปชฺชติ  ตสฺส  มคฺคสจฺจํ อุปฺปชฺชิตฺถาติ:
อนภิสเมตาวีนํ      ตณฺหาย     อุปฺปาทกฺขเณ     เตสํ     สมุทยสจฺจํ
อุปฺปชฺชติ   โน   จ  เตสํ  มคฺคสจฺจํ  อุปฺปชฺชิตฺถ  อภิสเมตาวีนํ  ตณฺหาย
อุปฺปาทกฺขเณ  เตสํ  สมุทยสจฺจญฺจ  อุปฺปชฺชติ  มคฺคสจฺจญฺจ  อุปฺปชฺชิตฺถ  ฯ
ยสฺส     วา    ปน    มคฺคสจฺจํ    อุปฺปชฺชิตฺถ    ตสฺส    สมุทยสจฺจํ
อุปฺปชฺชตีติ:   อภิสเมตาวีนํ   ตณฺหาย   ภงฺคกฺขเณ   ตณฺหาวิปฺปยุตฺตจิตฺเต
วตฺตมาเน     นิโรธสมาปนฺนานํ     เตสํ     มคฺคสจฺจํ     อุปฺปชฺชิตฺถ
โน  จ  เตสํ  สมุทยสจฺจํ  อุปฺปชฺชติ  อภิสเมตาวีนํ  ตณฺหาย อุปฺปาทกฺขเณ
เตสํ มคฺคสจฺจญฺจ อุปฺปชฺชิตฺถ สมุทยสจฺจญฺจ อุปฺปชฺชติ ฯ
	[๘๘๐] ยตฺถ ทุกฺขสจฺจํ อุปฺปชฺชติ ฯเปฯ ยตฺถกา สทิสา สพฺเพ ฯ
	[๘๘๑]   ยสฺส  ยตฺถ  ทุกฺขสจฺจํ  อุปฺปชฺชติ  ตสฺส  ตตฺถ  สมุทยสจฺจํ
อุปฺปชฺชิตฺถาติ:   สุทฺธาวาสานํ   อุปฺปตฺติจิตฺตสฺส  อุปฺปาทกฺขเณ  อสญฺญสตฺตํ
อุปปชฺชนฺตานํ    เตสํ   ตตฺถ   ทุกฺขสจฺจํ   อุปฺปชฺชติ   โน   จ   เตสํ
