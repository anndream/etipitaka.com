	[๙๕๘]   ยสฺส  สมุทยสจฺจํ  นิรุชฺฌติ  ตสฺส  มคฺคสจฺจํ  นิรุชฺฌิสฺสตีติ:
เย   ปุถุชฺชนา  มคฺคํ  น  ปฏิลภิสฺสนฺติ  เตสํ  ตณฺหาย  ภงฺคกฺขเณ  เตสํ
สมุทยสจฺจํ   นิรุชฺฌติ   โน   จ  เตสํ  มคฺคสจฺจํ  นิรุชฺฌิสฺสติ  เย  มคฺคํ
ปฏิลภิสฺสนฺติ   เตสํ   ตณฺหาย   ภงฺคกฺขเณ  เตสํ  สมุทยสจฺจญฺจ  นิรุชฺฌติ
มคฺคสจฺจญฺจ   นิรุชฺฌิสฺสติ   ฯ   ยสฺส   วา   ปน  มคฺคสจฺจํ  นิรุชฺฌิสฺสติ
ตสฺส   สมุทยสจฺจํ  นิรุชฺฌตีติ:  อคฺคมคฺคสฺส  จิตฺตสฺส  อุปฺปาทกฺขเณ  ยสฺส
จิตฺตสฺส   อนนฺตรา  อคฺคมคฺคํ  ปฏิลภิสฺสนฺติ  ตสฺส  จิตฺตสฺส  อุปฺปาทกฺขเณ
เย    จญฺเญ    มคฺคํ    ปฏิลภิสฺสนฺติ   เตสํ   ตณฺหาย   อุปฺปาทกฺขเณ
ตณฺหาวิปฺปยุตฺตจิตฺเต     วตฺตมาเน    นิโรธสมาปนฺนานํ    อสญฺญสตฺตานํ
เตสํ   มคฺคสจฺจํ   นิรุชฺฌิสฺสติ   โน  จ  เตสํ  สมุทยสจฺจํ  นิรุชฺฌติ  เย
มคฺคํ   ปฏิลภิสฺสนฺติ   เตสํ   ตณฺหาย   ภงฺคกฺขเณ   เตสํ   มคฺคสจฺจญฺจ
นิรุชฺฌิสฺสติ สมุทยสจฺจญฺจ นิรุชฺฌติ ฯ
	[๙๕๙] ยตฺถ ทุกฺขสจฺจํ นิรุชฺฌติ ฯเปฯ
	[๙๖๐]   ยสฺส   ยตฺถ  ทุกฺขสจฺจํ  นิรุชฺฌติ  ตสฺส  ตตฺถ  สมุทยสจฺจํ
นิรุชฺฌิสฺสตีติ:   อคฺคมคฺคสฺส   ภงฺคกฺขเณ  อรหนฺตานํ  จิตฺตสฺส  ภงฺคกฺขเณ
ยสฺส    จิตฺตสฺส   อนนฺตรา   อคฺคมคฺคํ   ปฏิลภิสฺสนฺติ   ตสฺส   จิตฺตสฺส
ภงฺคกฺขเณ   อสญฺญสตฺตา   จวนฺตานํ   เตสํ   ตตฺถ   ทุกฺขสจฺจํ  นิรุชฺฌติ
โน   จ   เตสํ   ตตฺถ   สมุทยสจฺจํ   นิรุชฺฌิสฺสติ  อิตเรสํ  จตุโวการา
ปญฺจโวการา   จวนฺตานํ   ปวตฺเต   จิตฺตสฺส   ภงฺคกฺขเณ   เตสํ  ตตฺถ
ทุกฺขสจฺจญฺจ   นิรุชฺฌติ   สมุทยสจฺจญฺจ   นิรุชฺฌิสฺสติ   ฯ  ยสฺส  วา  ปน
