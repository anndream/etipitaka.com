เวทนากฺขนฺธํ  น  ปริชานิสฺสตีติ:  อามนฺตา  ฯ  โย วา ปน เวทนากฺขนฺธํ
น ปริชานิสฺสติ โส รูปกฺขนฺธํ น ปริชานิสฺสตีติ: อามนฺตา ฯ
	[๒๗๖]  โย  รูปกฺขนฺธํ  ปริชานาติ  โส เวทนากฺขนฺธํ ปริชานิตฺถาติ:
โน  ฯ  โย  วา  ปน เวทนากฺขนฺธํ ปริชานิตฺถ โส รูปกฺขนฺธํ ปริชานาตีติ:
โน  ฯ  โย  รูปกฺขนฺธํ  น  ปริชานาติ โส เวทนากฺขนฺธํ น ปริชานิตฺถาติ:
อรหา   รูปกฺขนฺธํ  น  ปริชานาติ  โน  จ  เวทนากฺขนฺธํ  น  ปริชานิตฺถ
อคฺคมคฺคสมงฺคิญฺจ   อรหนฺตญฺจ  ฐเปตฺวา  อวเสสา  ปุคฺคลา  รูปกฺขนฺธญฺจ
น   ปริชานนฺติ   เวทนากฺขนฺธญฺจ   น   ปริชานิตฺถ   ฯ  โย  วา  ปน
เวทนากฺขนฺธํ  น  ปริชานิตฺถ  โส รูปกฺขนฺธํ น ปริชานาตีติ: อคฺคมคฺคสมงฺคี
เวทนากฺขนฺธํ   น   ปริชานิตฺถ   โน   จ   รูปกฺขนฺธํ   น   ปริชานาติ
อคฺคมคฺคสมงฺคิญฺจ  อรหนฺตญฺจ  ฐเปตฺวา  อวเสสา ปุคฺคลา เวทนากฺขนฺธญฺจ
น ปริชานิตฺถ รูปกฺขนฺธญฺจ น ปริชานนฺติ ฯ
	 [๒๗๗]  โย  รูปกฺขนฺธํ  ปริชานาติ โส เวทนากฺขนฺธํ ปริชานิสฺสตีติ:
โน   ฯ   โย   วา   ปน   เวทนากฺขนฺธํ  ปริชานิสฺสติ  โส  รูปกฺขนฺธํ
ปริชานาตีติ:  โน  ฯ  โย  รูปกฺขนฺธํ  น  ปริชานาติ  โส  เวทนากฺขนฺธํ
น  ปริชานิสฺสตีติ:  เย  มคฺคํ  ปฏิลภิสฺสนฺติ  เต  รูปกฺขนฺธํ  น ปริชานนฺติ
โน   จ   เวทนากฺขนฺธํ   น   ปริชานิสฺสนฺติ  อรหา  เย  จ  ปุถุชฺชนา
มคฺคํ  น  ปฏิลภิสฺสนฺติ  เต  รูปกฺขนฺธญฺจ  น  ปริชานนฺติ  เวทนากฺขนฺธญฺจ
น  ปริชานิสฺสนฺติ  ฯ โย วา ปน เวทนากฺขนฺธํ น ปริชานิสฺสติ โส รูปกฺขนฺธํ
น    ปริชานาตีติ:    อคฺคมคฺคสมงฺคี   เวทนากฺขนฺธํ   น   ปริชานิสฺสติ
