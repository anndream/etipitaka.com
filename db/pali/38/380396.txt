นิรุชฺฌตีติ:       วินา    วิตกฺกวิจาเรหิ    จิตฺตสฺส    ภงฺคกฺขเณ    เตสํ   วจีสงฺขาโร
น  นิรุชฺฌติ  โน  จ  เตสํ  จิตฺตสงฺขาโร  น  นิรุชฺฌติ  สพฺเพสํ  จิตฺตสฺส
อุปฺปาทกฺขเณ   นิโรธสมาปนฺนานํ   อสญฺญสตฺตานํ   เตสํ  วจีสงฺขาโร  จ
น  นิรุชฺฌติ  จิตฺตสงฺขาโร  จ  น  นิรุชฺฌติ  ฯ ยสฺส วา ปน จิตฺตสงฺขาโร
น นิรุชฺฌติ ตสฺส วจีสงฺขาโร น นิรุชฺฌตีติ: อามนฺตา ฯ
	[๑๑๒๔] ยตฺถ กายสงฺขาโร น นิรุชฺฌติ ฯเปฯ
	[๑๑๒๕]   ยสฺส   ยตฺถ   กายสงฺขาโร   น  นิรุชฺฌติ  ตสฺส  ตตฺถ
วจีสงฺขาโร   น   นิรุชฺฌตีติ:   วินา   อสฺสาสปสฺสาเสหิ  วิตกฺกวิจารานํ
ภงฺคกฺขเณ  เตสํ  ตตฺถ  กายสงฺขาโร  น  นิรุชฺฌติ  โน  จ  เตสํ  ตตฺถ
วจีสงฺขาโร    น   นิรุชฺฌติ   สพฺเพสํ   จิตฺตสฺส   อุปฺปาทกฺขเณ   วินา
อสฺสาสปสฺสาเสหิ    อวิตกฺกอวิจารจิตฺตสฺส    ภงฺคกฺขเณ    อสญฺญสตฺตานํ
เตสํ  ตตฺถ  กายสงฺขาโร  จ  น  นิรุชฺฌติ  วจีสงฺขาโร  จ น นิรุชฺฌติ ฯ
ยสฺส   วา   ปน   ยตฺถ   วจีสงฺขาโร  ฯเปฯ  ยสฺสกมฺปิ  ยสฺสยตฺถกมฺปิ
สทิสํ วิตฺถาเรตพฺพํ ฯ ยสฺสยตฺถเก นิโรธสมาปนฺนานนฺติ น กาตพฺพํ ฯ
		          ___________
	[๑๑๒๖]    ยสฺส   กายสงฺขาโร   นิรุชฺฌิตฺถ   ตสฺส   วจีสงฺขาโร
นิรุชฺฌิตฺถาติ:   อามนฺตา  ฯ  ยสฺส  วา  ปน  วจีสงฺขาโร  ฯเปฯ  ยถา
อุปฺปาทวาเร    อตีตา   ปุจฺฉา   ยสฺสกมฺปิ   ยสฺสยตฺถกมฺปิ   อนุโลมมฺปิ
ปจฺจนิยมฺปิ วิภตฺตํ เอวํ นิโรธวาเรปิ วิภชิตพฺพํ ฯ นตฺถิ นานากรณํ ฯ
		          ___________
