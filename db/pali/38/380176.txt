รูปายตนญฺจ   นิรุชฺฌติ   มนายตนญฺจ   นิรุชฺฌติ   ฯ   ยสฺส   วา   ปน
มนายตนํ   นิรุชฺฌติ   ตสฺส   รูปายตนํ   นิรุชฺฌตีติ:  อรูปกานํ  จวนฺตานํ
เตสํ   มนายตนํ   นิรุชฺฌติ  โน  จ  เตสํ  รูปายตนํ  นิรุชฺฌติ  สรูปกานํ
สจิตฺตกานํ    จวนฺตานํ    เตสํ    มนายตนญฺจ   นิรุชฺฌติ   รูปายตนญฺจ
นิรุชฺฌติ ฯ
	[๕๓๐]   ยสฺส   รูปายตนํ   นิรุชฺฌติ  ตสฺส  ธมฺมายตนํ  นิรุชฺฌตีติ:
อามนฺตา   ฯ   ยสฺส   วา   ปน  ธมฺมายตนํ  นิรุชฺฌติ  ตสฺส  รูปายตนํ
นิรุชฺฌตีติ:    อรูปกานํ   จวนฺตานํ   เตสํ   ธมฺมายตนํ   นิรุชฺฌติ   โน
จ   เตสํ   รูปายตนํ  นิรุชฺฌติ  สรูปกานํ  จวนฺตานํ  เตสํ  ธมฺมายตนญฺจ
นิรุชฺฌติ รูปายตนญฺจ นิรุชฺฌติ ฯ
	[๕๓๑]   ยสฺส   มนายตนํ   นิรุชฺฌติ  ตสฺส  ธมฺมายตนํ  นิรุชฺฌตีติ:
อามนฺตา   ฯ   ยสฺส   วา   ปน  ธมฺมายตนํ  นิรุชฺฌติ  ตสฺส  มนายตนํ
นิรุชฺฌตีติ:   อจิตฺตกานํ   จวนฺตานํ   เตสํ   ธมฺมายตนํ   นิรุชฺฌติ   โน
จ   เตสํ  มนายตนํ  นิรุชฺฌติ  สจิตฺตกานํ  จวนฺตานํ  เตสํ  ธมฺมายตนญฺจ
นิรุชฺฌติ มนายตนญฺจ นิรุชฺฌติ ฯ
	[๕๓๒]   ยตฺถ  จกฺขายตนํ  นิรุชฺฌติ  ฯเปฯ  (อุปฺปาเทปิ  นิโรเธปิ
อุปฺปาทนิโรเธปิ ยตฺถกํ สพฺพตฺถ สทิสํ) ฯ
	[๕๓๓]   ยสฺส  ยตฺถ  จกฺขายตนํ  นิรุชฺฌติ  ตสฺส  ตตฺถ  โสตายตนํ
นิรุชฺฌตีติ:    ฯเปฯ    ฆานายตนํ    รูปายตนํ   มนายตนํ   ธมฺมายตนํ
นิรุชฺฌตีติ: (ยสฺสยตฺถกํปิ สทิสํ วิตฺถาเรตพฺพํ) ฯ
