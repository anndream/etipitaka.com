จกฺขายตนํ    นุปฺปชฺชตีติ:    สุทฺธาวาสํ    อุปปชฺชนฺตานํ   เตสํ   ตตฺถ
รูปายตนํ   นุปฺปชฺชิตฺถ   โน   จ   เตสํ   ตตฺถ   จกฺขายตนํ  นุปฺปชฺชติ
สุทฺธาวาเส  ปรินิพฺพนฺตานํ  อรูปานํ  เตสํ  ตตฺถ  รูปายตนญฺจ  นุปฺปชฺชิตฺถ
จกฺขายตนญฺจ นุปฺปชฺชติ ฯ
	[๔๓๕]   ยสฺส  ยตฺถ  จกฺขายตนํ  นุปฺปชฺชติ  ตสฺส  ตตฺถ  มนายตนํ
นุปฺปชฺชิตฺถาติ:    ปญฺจโวการา    จวนฺตานํ    อจกฺขุกานํ    กามาวจรํ
อุปปชฺชนฺตานํ   อรูปานํ   เตสํ   ตตฺถ   จกฺขายตนํ   นุปฺปชฺชติ  โน  จ
เตสํ    ตตฺถ    มนายตนํ    นุปฺปชฺชิตฺถ    สุทฺธาวาเส   ปรินิพฺพนฺตานํ
อสญฺญสตฺตานํ    เตสํ    ตตฺถ   จกฺขายตนญฺจ   นุปฺปชฺชติ   มนายตนญฺจ
นุปฺปชฺชิตฺถ   ฯ   ยสฺส   วา   ปน   ยตฺถ  มนายตนํ  นุปฺปชฺชิตฺถ  ตสฺส
ตตฺถ    จกฺขายตนํ    นุปฺปชฺชตีติ:    สุทฺธาวาสํ   อุปปชฺชนฺตานํ   เตสํ
ตตฺถ   มนายตนํ  นุปฺปชฺชิตฺถ  โน  จ  เตสํ  ตตฺถ  จกฺขายตนํ  นุปฺปชฺชติ
สุทฺธาวาเส   ปรินิพฺพนฺตานํ   อสญฺญสตฺตานํ   เตสํ   ตตฺถ   มนายตนญฺจ
นุปฺปชฺชิตฺถ จกฺขายตนญฺจ นุปฺปชฺชติ ฯ
	[๔๓๖]  ยสฺส  ยตฺถ  จกฺขายตนํ  นุปฺปชฺชติ  ตสฺส  ตตฺถ  ธมฺมายตนํ
นุปฺปชฺชิตฺถาติ:   สพฺเพสํ   จวนฺตานํ   อจกฺขุกานํ   อุปปชฺชนฺตานํ   เตสํ
ตตฺถ  จกฺขายตนํ  นุปฺปชฺชติ  โน  จ  เตสํ  ตตฺถ  ธมฺมายตนํ  นุปฺปชฺชิตฺถ
สุทฺธาวาเส    ปรินิพฺพนฺตานํ    เตสํ   ตตฺถ   จกฺขายตนญฺจ   นุปฺปชฺชติ
ธมฺมายตนญฺจ   นุปฺปชฺชิตฺถ   ฯ   ยสฺส   วา   ปน   ยตฺถ   ธมฺมายตนํ
นุปฺปชฺชิตฺถ    ตสฺส    ตตฺถ    จกฺขายตนํ    นุปฺปชฺชตีติ:    สุทฺธาวาสํ
