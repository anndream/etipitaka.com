นิรุชฺฌติ   สฆานกานํ   จวนฺตานํ   เตสํ   ตตฺถ   มนายตนญฺจ  นิรุชฺฌิตฺถ
ฆานายตนญฺจ นิรุชฺฌติ ฯ
	[๕๙๕]   ยสฺส  ยตฺถ  ฆานายตนํ  นิรุชฺฌติ  ตสฺส  ตตฺถ  ธมฺมายตนํ
นิรุชฺฌิตฺถาติ:  อามนฺตา  ฯ  ยสฺส  วา  ปน  ยตฺถ  ธมฺมายตนํ  นิรุชฺฌิตฺถ
ตสฺส     ตตฺถ    ฆานายตนํ    นิรุชฺฌตีติ:    สพฺเพสํ    อุปปชฺชนฺตานํ
อฆานกานํ   จวนฺตานํ   เตสํ   ตตฺถ   ธมฺมายตนํ   นิรุชฺฌิตฺถ   โน  จ
เตสํ   ตตฺถ   ฆานายตนํ   นิรุชฺฌติ   สฆานกานํ  จวนฺตานํ  เตสํ  ตตฺถ
ธมฺมายตนญฺจ นิรุชฺฌิตฺถ ฆานายตนญฺจ นิรุชฺฌติ ฯ
	[๕๙๖]   ยสฺส   ยตฺถ   รูปายตนํ  นิรุชฺฌติ  ตสฺส  ตตฺถ  มนายตนํ
นิรุชฺฌิตฺถาติ:    สุทฺธาวาเส    ปรินิพฺพนฺตานํ    อสญฺญสตฺตา   จวนฺตานํ
เตสํ   ตตฺถ   รูปายตนํ   นิรุชฺฌติ   โน   จ   เตสํ   ตตฺถ  มนายตนํ
นิรุชฺฌิตฺถ   อิตเรสํ   ปญฺจโวการา   จวนฺตานํ  เตสํ  ตตฺถ  รูปายตนญฺจ
นิรุชฺฌติ    มนายตนญฺจ    นิรุชฺฌิตฺถ    ฯ    ยสฺส   วา   ปน   ยตฺถ
มนายตนํ   นิรุชฺฌิตฺถ   ตสฺส   ตตฺถ   รูปายตนํ  นิรุชฺฌตีติ:  ปญฺจโวการํ
อุปปชฺชนฺตานํ     อรูปานํ     เตสํ     ตตฺถ    มนายตนํ    นิรุชฺฌิตฺถ
โน   จ   เตสํ   ตตฺถ   รูปายตนํ   นิรุชฺฌติ   ปญฺจโวการา  จวนฺตานํ
เตสํ ตตฺถ มนายตนญฺจ นิรุชฺฌิตฺถ รูปายตนญฺจ นิรุชฺฌติ ฯ
	[๕๙๗]   ยสฺส   ยตฺถ  รูปายตนํ  นิรุชฺฌติ  ตสฺส  ตตฺถ  ธมฺมายตนํ
นิรุชฺฌิตฺถาติ:    สุทฺธาวาเส    ปรินิพฺพนฺตานํ   เตสํ   ตตฺถ   รูปายตนํ
นิรุชฺฌติ   โน  จ  เตสํ  ตตฺถ  ธมฺมายตนํ  นิรุชฺฌิตฺถ  อิตเรสํ  สรูปกานํ
