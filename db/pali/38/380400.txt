ปรินิพฺพายิสฺสนฺติ   เตสํ   จวนฺตานํ   เตสํ  กายสงฺขาโร  น  นิรุชฺฌิสฺสติ
โน   จ   เตสํ  วจีสงฺขาโร  น  นิรุชฺฌิสฺสติ  สวิตกฺกสวิจารปจฺฉิมจิตฺตสฺส
ภงฺคกฺขเณ      อวิตกฺกอวิจารปจฺฉิมจิตฺตสมงฺคีนํ      ยสฺส      จิตฺตสฺส
อนนฺตรา   อวิตกฺกอวิจารํ   ปจฺฉิมจิตฺตํ  อุปฺปชฺชิสฺสติ  เตสํ  กายสงฺขาโร
จ    น   นิรุชฺฌิสฺสติ   วจีสงฺขาโร   จ   น   นิรุชฺฌิสฺสติ   ฯ   ยสฺส
วา  ปน  วจีสงฺขาโร  น  นิรุชฺฌิสฺสติ  ตสฺส กายสงฺขาโร น นิรุชฺฌิสฺสตีติ:
อามนฺตา ฯ
	[๑๑๓๕]   ยสฺส  กายสงฺขาโร  น  นิรุชฺฌิสฺสติ  ตสฺส  จิตฺตสงฺขาโร
น   นิรุชฺฌิสฺสตีติ:   กามาวจรานํ   ปจฺฉิมจิตฺตสฺส   อุปฺปาทกฺขเณ   ยสฺส
จิตฺตสฺส   อนนฺตรา   กามาวจรานํ   ปจฺฉิมจิตฺตํ  อุปฺปชฺชิสฺสติ  รูปาวจเร
อรูปาวจเร   ปจฺฉิมภวิกานํ   เย  จ  รูปาวจรํ  อรูปาวจรํ  อุปปชฺชิตฺวา
ปรินิพฺพายิสฺสนฺติ   เตสํ   จวนฺตานํ   เตสํ  กายสงฺขาโร  น  นิรุชฺฌิสฺสติ
โน    จ    เตสํ    จิตฺตสงฺขาโร    น    นิรุชฺฌิสฺสติ   ปจฺฉิมจิตฺตสฺส
ภงฺคกฺขเณ   เตสํ   กายสงฺขาโร   จ  น  นิรุชฺฌิสฺสติ  จิตฺตสงฺขาโร  จ
น   นิรุชฺฌิสฺสติ  ฯ  ยสฺส  วา  ปน  จิตฺตสงฺขาโร  น  นิรุชฺฌิสฺสติ  ตสฺส
กายสงฺขาโร น นิรุชฺฌิสฺสตีติ: อามนฺตา ฯ
	[๑๑๓๖]   ยสฺส   วจีสงฺขาโร  น  นิรุชฺฌิสฺสติ  ตสฺส  จิตฺตสงฺขาโร
น    นิรุชฺฌิสฺสตีติ:    อวิตกฺกอวิจารปจฺฉิมจิตฺตสฺส   อุปฺปาทกฺขเณ   ยสฺส
จิตฺตสฺส    อนนฺตรา   อวิตกฺกอวิจารํ   ปจฺฉิมจิตฺตํ   อุปฺปชฺชิสฺสติ   เตสํ
วจีสงฺขาโร  น  นิรุชฺฌิสฺสติ  โน  จ  เตสํ  จิตฺตสงฺขาโร  น  นิรุชฺฌิสฺสติ
