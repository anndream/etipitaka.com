นิรุชฺฌิสฺสติ   โน   จ   เตสํ   ตตฺถ   ทุกฺขสจฺจํ  นิรุชฺฌติ  ปญฺจโวกาเร
มคฺคสฺส   ภงฺคกฺขเณ   ยสฺส   จิตฺตสฺส  อนนฺตรา  อคฺคมคฺคํ  ปฏิลภิสฺสนฺติ
ตสฺส    จิตฺตสฺส    ภงฺคกฺขเณ    เย    จญฺเญ    มคฺคํ   ปฏิลภิสฺสนฺติ
เตสํ   จวนฺตานํ  ปวตฺเต  จิตฺตสฺส  ภงฺคกฺขเณ  เตสํ  ตตฺถ  มคฺคสจฺจญฺจ
นิรุชฺฌิสฺสติ ทุกฺขสจฺจญฺจ นิรุชฺฌติ ฯ
	[๙๖๒]   ยสฺส   ยตฺถ  สมุทยสจฺจํ  นิรุชฺฌติ  ตสฺส  ตตฺถ  มคฺคสจฺจํ
นิรุชฺฌิสฺสตีติ:   อาปายิกานํ   เย   จ  ปุถุชฺชนา  มคฺคํ  น  ปฏิลภิสฺสนฺติ
เตสํ    ตณฺหาย    ภงฺคกฺขเณ    เตสํ    ตตฺถ   สมุทยสจฺจํ   นิรุชฺฌติ
โน   จ   เตสํ   ตตฺถ   มคฺคสจฺจํ  นิรุชฺฌิสฺสติ  เย  มคฺคํ  ปฏิลภิสฺสนฺติ
เตสํ    ตณฺหาย    ภงฺคกฺขเณ   เตสํ   ตตฺถ   สมุทยสจฺจญฺจ   นิรุชฺฌติ
มคฺคสจฺจญฺจ    นิรุชฺฌิสฺสติ    ฯ   ยสฺส   วา   ปน   ยตฺถ   มคฺคสจฺจํ
นิรุชฺฌิสฺสติ    ตสฺส    ตตฺถ    สมุทยสจฺจํ    นิรุชฺฌตีติ:    อคฺคมคฺคสฺส
อุปฺปาทกฺขเณ    ยสฺส    จิตฺตสฺส    อนนฺตรา   อคฺคมคฺคํ   ปฏิลภิสฺสนฺติ
ตสฺส    จิตฺตสฺส    อุปฺปาทกฺขเณ    เย   จญฺเญ   ปฏิลภิสฺสนฺติ   เตสํ
ตณฺหาย   อุปฺปาทกฺขเณ   ตณฺหาวิปฺปยุตฺตจิตฺเต   วตฺตมาเน   เตสํ  ตตฺถ
มคฺคสจฺจํ   นิรุชฺฌิสฺสติ   โน   จ   เตสํ   ตตฺถ   สมุทยสจฺจํ   นิรุชฺฌติ
เย   มคฺคํ   ปฏิลภิสฺสนฺติ   เตสํ   ตณฺหาย   ภงฺคกฺขเณ   เตสํ   ตตฺถ
มคฺคสจฺจญฺจ นิรุชฺฌิสฺสติ สมุทยสจฺจญฺจ นิรุชฺฌติ ฯ
	[๙๖๓]  ยสฺส  ทุกฺขสจฺจํ  น นิรุชฺฌติ ตสฺส สมุทยสจฺจํ น นิรุชฺฌิสฺสตีติ:
สพฺเพสํ      อุปปชฺชนฺตานํ      ปวตฺเต     จิตฺตสฺส     อุปฺปาทกฺขเณ
