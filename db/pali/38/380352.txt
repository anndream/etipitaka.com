นุปฺปชฺชติ ฯ
	 [๑๐๑๐]    ยสฺส   ทุกฺขสจฺจํ   นุปฺปชฺชติ   ตสฺส   มคฺคสจฺจํ   น
นิรุชฺฌิสฺสตีติ:   มคฺคสฺส   ภงฺคกฺขเณ  ยสฺส  จิตฺตสฺส  อนนฺตรา  อคฺคมคฺคํ
ปฏิลภิสฺสนฺติ    ตสฺส    จิตฺตสฺส    ภงฺคกฺขเณ    เย    จญฺเญ   มคฺคํ
ปฏิลภิสฺสนฺติ   เตสํ   จวนฺตานํ   ปวตฺเต   จิตฺตสฺส   ภงฺคกฺขเณ  อรูเป
มคฺคสฺส   จ   ผลสฺส   จ   อุปฺปาทกฺขเณ   เตสํ   ทุกฺขสจฺจํ  นุปฺปชฺชติ
โน   จ   เตสํ   มคฺคสจฺจํ   น   นิรุชฺฌิสฺสติ   อคฺคมคฺคสฺส  ภงฺคกฺขเณ
อรหนฺตานํ  จิตฺตสฺส  ภงฺคกฺขเณ  เย  จ  ปุถุชฺชนา  มคฺคํ  น ปฏิลภิสฺสนฺติ
เตสํ   จวนฺตานํ   ปวตฺเต   จิตฺตสฺส   ภงฺคกฺขเณ   อรูเป  มคฺคสฺส  จ
ผลสฺส   จ   อุปฺปาทกฺขเณ   เตสํ   ทุกฺขสจฺจญฺจ  นุปฺปชฺชติ  มคฺคสจฺจญฺจ
น   นิรุชฺฌิสฺสติ   ฯ   ยสฺส   วา  ปน  มคฺคสจฺจํ  น  นิรุชฺฌิสฺสติ  ตสฺส
ทุกฺขสจฺจํ   นุปฺปชฺชตีติ:   อรหนฺตานํ   จิตฺตสฺส   อุปฺปาทกฺขเณ   เย  จ
ปุถุชฺชนา   มคฺคํ  น  ปฏิลภิสฺสนฺติ  เตสํ  อุปปชฺชนฺตานํ  ปวตฺเต  จิตฺตสฺส
อุปฺปาทกฺขเณ   เตสํ   ตตฺถ   มคฺคสจฺจํ   น  นิรุชฺฌิสฺสติ  โน  จ  เตสํ
ทุกฺขสจฺจํ    นุปฺปชฺชติ   อคฺคมคฺคสฺส   ภงฺคกฺขเณ   อรหนฺตานํ   จิตฺตสฺส
ภงฺคกฺขเณ   เย   จ  ปุถุชฺชนา  มคฺคํ  น  ปฏิลภิสฺสนฺติ  เตสํ  จวนฺตานํ
ปวตฺเต  จิตฺตสฺส  ภงฺคกฺขเณ  อรูเป  มคฺคสฺส  จ  ผลสฺส จ อุปฺปาทกฺขเณ
เตสํ มคฺคสจฺจญฺจ น นิรุชฺฌิสฺสติ ทุกฺขสจฺจญฺจ นุปฺปชฺชติ ฯ
	 [๑๐๑๑]   ยสฺส   สมุทยสจฺจํ   นุปฺปชฺชติ   ตสฺส   มคฺคสจฺจํ   น
นิรุชฺฌิสฺสตีติ:   อคฺคมคฺคสฺส   อุปฺปาทกฺขเณ   ยสฺส   จิตฺตสฺส   อนนฺตรา
