รูปกฺขนฺโธ   อุปฺปชฺชติ   ปญฺจโวกาเร  ตตฺถ  เวทนากฺขนฺโธ  จ  นิรุชฺฌติ
รูปกฺขนฺโธ จ อุปฺปชฺชติ ฯ
	[๒๒๓]   ยตฺถ   เวทนากฺขนฺโธ   อุปฺปชฺชติ   ตตฺถ   สญฺญากฺขนฺโธ
นิรุชฺฌตีติ:   อามนฺตา   ฯ   ยตฺถ   วา   ปน   สญฺญากฺขนฺโธ  นิรุชฺฌติ
ตตฺถ เวทนากฺขนฺโธ อุปฺปชฺชตีติ: อามนฺตา ฯ
	[๒๒๔]  ยสฺส  ยตฺถ  รูปกฺขนฺโธ  อุปฺปชฺชติ ตสฺส ตตฺถ เวทนากฺขนฺโธ
นิรุชฺฌตีติ:    โน    ฯ    ยสฺส    วา   ปน   ยตฺถ   เวทนากฺขนฺโธ
นิรุชฺฌติ ตสฺส ตตฺถ รูปกฺขนฺโธ อุปฺปชฺชตีติ: โน ฯ
	[๒๒๕]   ยสฺส   ยตฺถ   เวทนากฺขนฺโธ   อุปฺปชฺชติ   ตสฺส   ตตฺถ
สญฺญากฺขนฺโธ   นิรุชฺฌตีติ:  โน  ฯ  ยสฺส  วา  ปน  ยตฺถ  สญฺญากฺขนฺโธ
นิรุชฺฌติ ตสฺส ตตฺถ เวทนากฺขนฺโธ อุปฺปชฺชตีติ: โน ฯ
	[๒๒๖]  ยสฺส  รูปกฺขนฺโธ นุปฺปชฺชติ ตสฺส เวทนากฺขนฺโธ น นิรุชฺฌตีติ:
จตุโวการา      ปญฺจโวการา      จวนฺตานํ     เตสํ     รูปกฺขนฺโธ
นุปฺปชฺชติ  โน  จ  เตสํ  เวทนากฺขนฺโธ  น  นิรุชฺฌติ  อรูปํ อุปปชฺชนฺตานํ
อสญฺญสตฺตา     จวนฺตานํ     เตสํ     รูปกฺขนฺโธ     จ    นุปฺปชฺชติ
เวทนากฺขนฺโธ  จ  น  นิรุชฺฌติ  ฯ ยสฺส วา ปน เวทนากฺขนฺโธ น นิรุชฺฌติ
ตสฺส     รูปกฺขนฺโธ     นุปฺปชฺชตีติ:     ปญฺจโวการํ     อุปปชฺชนฺตานํ
อสญฺญสตฺตํ   อุปปชฺชนฺตานํ   เตสํ   เวทนากฺขนฺโธ  น  นิรุชฺฌติ  โน  จ
เตสํ    รูปกฺขนฺโธ    นุปฺปชฺชติ    อรูปํ    อุปปชฺชนฺตานํ   อสญฺญสตฺตา
จวนฺตานํ เตสํ เวทนากฺขนฺโธ จ น นิรุชฺฌติ รูปกฺขนฺโธ จ นุปฺปชฺชติ ฯ
