ธมฺมายตนํ    น    นิรุชฺฌิสฺสตีติ:   สพฺเพสํ   อุปปชฺชนฺตานํ   อจกฺขุกานํ
จวนฺตานํ   เตสํ  จกฺขายตนํ  น  นิรุชฺฌติ  โน  จ  เตสํ  ธมฺมายตนํ  น
นิรุชฺฌิสฺสติ   อรูเป   ปรินิพฺพนฺตานํ   เตสํ   จกฺขายตนญฺจ   น  นิรุชฺฌติ
ธมฺมายตนญฺจ  น  นิรุชฺฌิสฺสติ  ฯ  ยสฺส  วา  ปน ธมฺมายตนํ น นิรุชฺฌิสฺสติ
ตสฺส    จกฺขายตนํ    น    นิรุชฺฌตีติ:    ปญฺจโวกาเร   ปรินิพฺพนฺตานํ
เตสํ  ธมฺมายตนํ  น  นิรุชฺฌิสฺสติ  โน  จ  เตสํ  จกฺขายตนํ  น  นิรุชฺฌติ
อรูเป   ปรินิพฺพนฺตานํ  เตสํ  ธมฺมายตนญฺจ  น  นิรุชฺฌิสฺสติ  จกฺขายตนญฺจ
น นิรุชฺฌติ ฯ
	[๖๓๗]  ยสฺส  ฆานายตนํ  น นิรุชฺฌติ ตสฺส รูปายตนํ น นิรุชฺฌิสฺสตีติ:
สพฺเพสํ    อุปปชฺชนฺตานํ    อฆานกานํ    จวนฺตานํ   เตสํ   ฆานายตนํ
น   นิรุชฺฌติ   โน   จ   เตสํ   รูปายตนํ   น  นิรุชฺฌิสฺสติ  รูปาวจเร
ปรินิพฺพนฺตานํ   อรูเป   ปจฺฉิมภวิกานํ   เตสํ  ฆานายตนญฺจ  น  นิรุชฺฌติ
รูปายตนญฺจ  น  นิรุชฺฌิสฺสติ  ฯ  ยสฺส  วา  ปน  รูปายตนํ  น นิรุชฺฌิสฺสติ
ตสฺส   ฆานายตนํ   น   นิรุชฺฌตีติ:  กามาวจเร  ปรินิพฺพนฺตานํ  เย  จ
อรูปํ   อุปปชฺชิตฺวา   ปรินิพฺพายิสฺสนฺติ   เตสํ  จวนฺตานํ  เตสํ  รูปายตนํ
น   นิรุชฺฌิสฺสติ   โน   จ   เตสํ   ฆานายตนํ  น  นิรุชฺฌติ  รูปาวจเร
ปรินิพฺพนฺตานํ   อรูเป   ปจฺฉิมภวิกานํ  เตสํ  รูปายตนญฺจ  น  นิรุชฺฌิสฺสติ
ฆานายตนญฺจ น นิรุชฺฌติ ฯ
	[๖๓๘]   ยสฺส   ฆานายตนํ   น  นิรุชฺฌติ  ตสฺส  มนายตนํ  ฯเปฯ
ธมฺมายตนํ    น    นิรุชฺฌิสฺสตีติ:   สพฺเพสํ   อุปปชฺชนฺตานํ   อฆานกานํ
