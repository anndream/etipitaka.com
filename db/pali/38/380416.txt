	[๑๑๗๗]   ยสฺส   วจีสงฺขาโร   น  นิรุชฺฌิตฺถ  ตสฺส  จิตฺตสงฺขาโร
น  นิรุชฺฌิสฺสตีติ:  นตฺถิ  ฯ  ยสฺส  วา  ปน  จิตฺตสงฺขาโร  น นิรุชฺฌิสฺสติ
ตสฺส วจีสงฺขาโร น นิรุชฺฌิตฺถาติ: นิรุชฺฌิตฺถ ฯ
	[๑๑๗๘] ยตฺถ กายสงฺขาโร น นิรุชฺฌิตฺถ ฯเปฯ
	[๑๑๗๙]   ยสฺส   ยตฺถ   กายสงฺขาโร  น  นิรุชฺฌิตฺถ  ตสฺส  ตตฺถ
วจีสงฺขาโร   น   นิรุชฺฌิสฺสตีติ:  รูปาวจรานํ  อรูปาวจรานํ  เตสํ  ตตฺถ
กายสงฺขาโร  น  นิรุชฺฌิตฺถ  โน  จ  เตสํ ตตฺถ วจีสงฺขาโร น นิรุชฺฌิสฺสติ
รูปาวจเร     อรูปาวจเร     สวิตกฺกสวิจารปจฺฉิมจิตฺตสฺส    ภงฺคกฺขเณ
อวิตกฺกอวิจารปจฺฉิมจิตฺตสมงฺคีนํ   ยสฺส  จิตฺตสฺส  อนนฺตรา  อวิตกฺกอวิจารํ
ปจฺฉิมจิตฺตํ    อุปฺปชฺชิสฺสติ    จตุตฺถชฺฌานํ    สมาปนฺนานํ   อสญฺญสตฺตานํ
เตสํ    ตตฺถ    กายสงฺขาโร   จ   น   นิรุชฺฌิตฺถ   วจีสงฺขาโร   จ
น   นิรุชฺฌิสฺสติ   ฯ  ยสฺส  วา  ปน  ยตฺถ  วจีสงฺขาโร  น  นิรุชฺฌิสฺสติ
ตสฺส   ตตฺถ  กายสงฺขาโร  น  นิรุชฺฌิตฺถาติ:  กามาวจเร  ปจฺฉิมจิตฺตสฺส
ภงฺคกฺขเณ  ทุติยชฺฌานํ  ตติยชฺฌานํ  สมาปนฺนานํ  เตสํ  ตตฺถ  วจีสงฺขาโร
น   นิรุชฺฌิสฺสติ   โน   จ   เตสํ   ตตฺถ   กายสงฺขาโร  น  นิรุชฺฌิตฺถ
รูปาวจเร     อรูปาวจเร     สวิตกฺกสวิจารปจฺฉิมจิตฺตสฺส    ภงฺคกฺขเณ
อวิตกฺกอวิจารปจฺฉิมจิตฺตสมงฺคีนํ   ยสฺส  จิตฺตสฺส  อนนฺตรา  อวิตกฺกอวิจารํ
ปจฺฉิมจิตฺตํ    อุปฺปชฺชิสฺสติ    จตุตฺถชฺฌานํ    สมาปนฺนานํ   อสญฺญสตฺตานํ
เตสํ    ตตฺถ   วจีสงฺขาโร   จ   น   นิรุชฺฌิสฺสติ   กายสงฺขาโร   จ
น นิรุชฺฌิตฺถ ฯ
