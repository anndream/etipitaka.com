จิตฺตสฺส   อนนฺตรา   กามาวจรานํ   ปจฺฉิมจิตฺตํ  อุปฺปชฺชิสฺสติ  รูปาวจเร
อรูปาวจเร   ปจฺฉิมภวิกานํ   เย  จ  รูปาวจรํ  อรูปาวจรํ  อุปปชฺชิตฺวา
ปรินิพฺพายิสฺสนฺติ   เตสํ   จวนฺตานํ   เตสํ   กายสงฺขาโร   นุปฺปชฺชิสฺสติ
โน   จ   เตสํ  จิตฺตสงฺขาโร  น  นิรุชฺฌิสฺสติ  ปจฺฉิมจิตฺตสฺส  ภงฺคกฺขเณ
เตสํ  กายสงฺขาโร  จ  นุปฺปชฺชิสฺสติ  จิตฺตสงฺขาโร  จ  น  นิรุชฺฌิสฺสติ ฯ
ยสฺส วา ปน จิตฺตสงฺขาโร ฯเปฯ อามนฺตา ฯ
	[๑๑๙๘]   ยสฺส   วจีสงฺขาโร   นุปฺปชฺชิสฺสติ   ตสฺส  จิตฺตสงฺขาโร
น    นิรุชฺฌิสฺสตีติ:    อวิตกฺกอวิจารปจฺฉิมจิตฺตสฺส   อุปฺปาทกฺขเณ   ยสฺส
จิตฺตสฺส    อนนฺตรา   อวิตกฺกอวิจารํ   ปจฺฉิมจิตฺตํ   อุปฺปชฺชิสฺสติ   เตสํ
วจีสงฺขาโร   นุปฺปชฺชิสฺสติโน   จ   เตสํ   จิตฺตสงฺขาโร  น  นิรุชฺฌิสฺสติ
ปจฺฉิมจิตฺตสฺส    ภงฺคกฺขเณ    เตสํ    วจีสงฺขาโร    จ   นุปฺปชฺชิสฺสติ
จิตฺตสงฺขาโร   จ   น   นิรุชฺฌิสฺสติ   ฯ  ยสฺส  วา  ปน  จิตฺตสงฺขาโร
ฯเปฯ อามนฺตา ฯ
	[๑๑๙๙] ยตฺถ กายสงฺขาโร นุปฺปชฺชิสฺสติ ฯเปฯ
	[๑๒๐๐]   ยสฺส   ยตฺถ   กายสงฺขาโร   นุปฺปชฺชิสฺสติ  ตสฺส  ตตฺถ
วจีสงฺขาโร  น  นิรุชฺฌิสฺสตีติ:  กามาวจรานํ  ปจฺฉิมจิตฺตสฺส  อุปฺปาทกฺขเณ
ยสฺส    จิตฺตสฺส    อนนฺตรา   กามาวจรานํ   ปจฺฉิมจิตฺตํ   อุปฺปชฺชิสฺสติ
รูปาวจรานํ      อรูปาวจรานํ      เตสํ      ตตฺถ     กายสงฺขาโร
นุปฺปชฺชิสฺสติ    โน   จ   เตสํ   ตตฺถ   วจีสงฺขาโร   น   นิรุชฺฌิสฺสติ
สวิตกฺกสวิจารปจฺฉิมจิตฺตสฺส  ภงฺคกฺขเณ อวิตกฺกอวิจารปจฺฉิมจิตฺตสมงฺคีนํ ยสฺส
