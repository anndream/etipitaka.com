วจรานํ   เตสํ    ตตฺถ    มนายตนํ    อุปฺปชฺชิสฺสติ    โน    จ   เตสํ   ตตฺถ
ฆานายตนํ    อุปฺปชฺชติ    สฆานกานํ    อุปปชฺชนฺตานํ    เตสํ    ตตฺถ
มนายตนญฺจ อุปฺปชฺชิสฺสติ ฆานายตนญฺจ อุปฺปชฺชติ ฯ
	[๔๖๒]  ยสฺส  ยตฺถ  ฆานายตนํ  อุปฺปชฺชติ  ตสฺส  ตตฺถ  ธมฺมายตนํ
อุปฺปชฺชิสฺสตีติ:     ปจฺฉิมภวิกานํ    กามาวจรํ    อุปปชฺชนฺตานํ    เตสํ
ตตฺถ  ฆานายตนํ  อุปฺปชฺชติ  โน  จ  เตสํ  ตตฺถ  ธมฺมายตนํ อุปฺปชฺชิสฺสติ
อิตเรสํ    สฆานกานํ    อุปปชฺชนฺตานํ    เตสํ    ตตฺถ   ฆานายตนญฺจ
อุปฺปชฺชติ    ธมฺมายตนญฺจ    อุปฺปชฺชิสฺสติ    ฯ    ยสฺส    วา    ปน
ยตฺถ   ธมฺมายตนํ   อุปฺปชฺชิสฺสติ   ตสฺส   ตตฺถ  ฆานายตนํ  อุปฺปชฺชตีติ:
สพฺเพสํ   จวนฺตานํ   อฆานกานํ   อุปปชฺชนฺตานํ  เตสํ  ตตฺถ  ธมฺมายตนํ
อุปฺปชฺชิสฺสติ   โน   จ   เตสํ   ตตฺถ  ฆานายตนํ  อุปฺปชฺชติ  สฆานกานํ
อุปปชฺชนฺตานํ   เตสํ   ตตฺถ   ธมฺมายตนญฺจ   อุปฺปชฺชิสฺสติ  ฆานายตนญฺจ
อุปฺปชฺชติ ฯ
	[๔๖๓]   ยสฺส   ยตฺถ  รูปายตนํ  อุปฺปชฺชติ  ตสฺส  ตตฺถ  มนายตนํ
อุปฺปชฺชิสฺสตีติ:   ปจฺฉิมภวิกานํ   ปญฺจโวการํ   อุปปชฺชนฺตานํ   อสญฺญสตฺตํ
อุปปชฺชนฺตานํ    เตสํ   ตตฺถ   รูปายตนํ   อุปฺปชฺชติ   โน   จ   เตสํ
ตตฺถ    มนายตนํ   อุปฺปชฺชิสฺสติ   อิตเรสํ   ปญฺจโวการํ   อุปปชฺชนฺตานํ
เตสํ   ตตฺถ   รูปายตนญฺจ   อุปฺปชฺชติ   มนายตนญฺจ   อุปฺปชฺชิสฺสติ   ฯ
ยสฺส   วา   ปน   ยตฺถ  มนายตนํ  อุปฺปชฺชิสฺสติ  ตสฺส  ตตฺถ  รูปายตนํ
อุปฺปชฺชตีติ:   ปญฺจโวการา   จวนฺตานํ   อรูปานํ  เตสํ  ตตฺถ  มนายตนํ
