	[๙๓๙]  ยสฺส  ยตฺถ  ทุกฺขสจฺจํ  น  นิรุชฺฌิสฺสติ ตสฺส ตตฺถ สมุทยสจฺจํ
น   นิรุชฺฌิสฺสตีติ:   อามนฺตา   ฯ   ยสฺส   วา  ปน  ยตฺถ  สมุทยสจฺจํ
น  นิรุชฺฌิสฺสติ  ตสฺส  ตตฺถ  ทุกฺขสจฺจํ  น  นิรุชฺฌิสฺสตีติ:  อคฺคมคฺคสมงฺคีนํ
อรหนฺตานํ    ยสฺส    จิตฺตสฺส    อนนฺตรา    อคฺคมคฺคํ    ปฏิลภิสฺสนฺติ
อสญฺญสตฺตานํ   เตสํ   ตตฺถ   สมุทยสจฺจํ  น  นิรุชฺฌิสฺสติ  โน  จ  เตสํ
ตตฺถ    ทุกฺขสจฺจํ   น   นิรุชฺฌิสฺสติ   ปจฺฉิมจิตฺตสฺส   ภงฺคกฺขเณ   เตสํ
ตตฺถ สมุทยสจฺจญฺจ น นิรุชฺฌิสฺสติ ทุกฺขสจฺจญฺจ น นิรุชฺฌิสฺสติ ฯ
	[๙๔๐]  ยสฺส  ยตฺถ  ทุกฺขสจฺจํ  น  นิรุชฺฌิสฺสติ  ตสฺส ตตฺถ มคฺคสจฺจํ
น   นิรุชฺฌิสฺสตีติ:   อามนฺตา   ฯ  ยสฺส  วา  ปน  ยตฺถ  มคฺคสจฺจํ  น
นิรุชฺฌิสฺสติ   ตสฺส   ตตฺถ   ทุกฺขสจฺจํ   น   นิรุชฺฌิสฺสตีติ:   อคฺคมคฺคสฺส
ภงฺคกฺขเณ   อรหนฺตานํ   เย   จ   ปุถุชฺชนา   มคฺคํ   น  ปฏิลภิสฺสนฺติ
อาปายิกานํ   อสญฺญสตฺตานํ   เตสํ   ตตฺถ   มคฺคสจฺจํ   น   นิรุชฺฌิสฺสติ
โน  จ  เตสํ  ตตฺถ  ทุกฺขสจฺจํ  น  นิรุชฺฌิสฺสติ  ปจฺฉิมจิตฺตสฺส  ภงฺคกฺขเณ
เตสํ ตตฺถ มคฺคสจฺจญฺจ น นิรุชฺฌิสฺสติ ทุกฺขสจฺจญฺจ น นิรุชฺฌิสฺสติ ฯ
	[๙๔๑]  ยสฺส  ยตฺถ  สมุทยสจฺจํ  น  นิรุชฺฌิสฺสติ ตสฺส ตตฺถ มคฺคสจฺจํ
น    นิรุชฺฌิสฺสตีติ:    อคฺคมคฺคสฺส    อุปฺปาทกฺขเณ    ยสฺส    จิตฺตสฺส
อนนฺตรา  อคฺคมคฺคํ  ปฏิลภิสฺสนฺติ  เตสํ  ตตฺถ  สมุทยสจฺจํ  น  นิรุชฺฌิสฺสติ
โน    จ    เตสํ    ตตฺถ   มคฺคสจฺจํ   น   นิรุชฺฌิสฺสติ   อคฺคมคฺคสฺส
ภงฺคกฺขเณ    อรหนฺตานํ    อสญฺญสตฺตานํ   เตสํ   ตตฺถ   สมุทยสจฺจญฺจ
น   นิรุชฺฌิสฺสติ   มคฺคสจฺจญฺจ  น  นิรุชฺฌิสฺสติ  ฯ  ยสฺส  วา  ปน  ยตฺถ
