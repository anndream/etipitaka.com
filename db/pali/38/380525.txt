โส   ตโต   อวิชฺชานุสเยน  จ  กามราคานุสเยน  จ  มานานุสเยน  จ
ทิฏฺฐานุสเยน   จ   วิจิกิจฺฉานุสเยน   จ  สานุสโย  โน  จ  โส  ตโต
ปฏิฆานุสเยน   สานุสโย   โสว  ปุคฺคโล  ทุกฺขาย  เวทนาย  โส  ตโต
อวิชฺชานุสเยน   จ  ปฏิฆานุสเยน  จ  ทิฏฺฐานุสเยน  จ  วิจิกิจฺฉานุสเยน
จ   สานุสโย   โน  จ  โส  ตโต  กามราคานุสเยน  จ  มานานุสเยน
จ สานุสโย ฯ
	 [๑๓๒๐]   โย   ยโต   กามราคานุสเยน   จ  ปฏิฆานุสเยน  จ
มานานุสเยน  จ  ทิฏฺฐานุสเยน  จ  วิจิกิจฺฉานุสเยน จ ภวราคานุสเยน จ
สานุสโย  โส  ตโต  อวิชฺชานุสเยน  สานุสโยติ:  นตฺถิ  ฯ  โย วา ปน
ยโต   อวิชฺชานุสเยน   สานุสโย   โส   ตโต   กามราคานุสเยน   จ
ปฏิฆานุสเยน  จ  มานานุสเยน  จ  ทิฏฺฐานุสเยน  จ  วิจิกิจฺฉานุสเยน จ
ภวราคานุสเยน   จ   สานุสโยติ:   อนาคามี   ทุกฺขาย  เวทนาย  โส
ตโต  อวิชฺชานุสเยน  สานุสโย  โน  จ  โส  ตโต  กามราคานุสเยน จ
ปฏิฆานุสเยน   จ  มานานุสเยน  จ  ทิฏฺฐานุสเยน  จ วิจิกิจฺฉานุสเยน จ
ภวราคานุสเยน   จ   สานุสโย   โสว   ปุคฺคโล   กามธาตุยา   ทฺวีสุ
เวทนาสุ   โส   ตโต   อวิชฺชานุสเยน  จ  มานานุสเยน  จ  สานุสโย
โน  จ  โส  ตโต  กามราคานุสเยน  จ  ปฏิฆานุสเยน  จ ทิฏฺฐานุสเยน
จ    วิจิกิจฺฉานุสเยน    จ    ภวราคานุสเยน   จ   สานุสโย   โสว
ปุคฺคโล  รูปธาตุยา  อรูปธาตุยา  โส ตโต อวิชฺชานุสเยน จ มานานุสเยน
จ  ภวราคานุสเยน  จ  สานุสโย  โน  จ  โส  ตโต  กามราคานุสเยน
