นุปฺปชฺชตีติ:    ปญฺจโวการํ    อุปปชฺชนฺตานํ   อสญฺญสตฺตํ   อุปปชฺชนฺตานํ
เตสํ  ตตฺถ  เวทนากฺขนฺโธ  น  นิรุชฺฌติ  โน  จ  เตสํ  ตตฺถ รูปกฺขนฺโธ
นุปฺปชฺชติ   อรูปํ   อุปปชฺชนฺตานํ   อสญฺญสตฺตา   จวนฺตานํ   เตสํ  ตตฺถ
เวทนากฺขนฺโธ จ น นิรุชฺฌติ รูปกฺขนฺโธ จ นุปฺปชฺชติ ฯ
	[๒๓๑]   ยสฺส   ยตฺถ   เวทนากฺขนฺโธ   นุปฺปชฺชติ   ตสฺส   ตตฺถ
สญฺญากฺขนฺโธ   น   นิรุชฺฌตีติ:   จตุโวการา   ปญฺจโวการา   จวนฺตานํ
เตสํ  ตตฺถ  เวทนากฺขนฺโธ  นุปฺปชฺชติ  โน  จ  เตสํ  ตตฺถ สญฺญากฺขนฺโธ
น    นิรุชฺฌติ    อสญฺญสตฺตานํ    เตสํ    ตตฺถ    เวทนากฺขนฺโธ   จ
นุปฺปชฺชติ   สญฺญากฺขนฺโธ   จ   น   นิรุชฺฌติ  ฯ  ยสฺส  วา  ปน  ยตฺถ
สญฺญากฺขนฺโธ   น   นิรุชฺฌติ   ตสฺส   ตตฺถ  เวทนากฺขนฺโธ  นุปฺปชฺชตีติ:
จตุโวการํ    ปญฺจโวการํ   อุปปชฺชนฺตานํ   เตสํ   ตตฺถ   สญฺญากฺขนฺโธ
น  นิรุชฺฌติ  โน  จ  เตสํ  ตตฺถ  เวทนากฺขนฺโธ  นุปฺปชฺชติ อสญฺญสตฺตานํ
เตสํ    ตตฺถ   สญฺญากฺขนฺโธ   จ   น   นิรุชฺฌติ   เวทนากฺขนฺโธ   จ
นุปฺปชฺชติ ฯ
		          ___________
	[๒๓๒]    ยสฺส   รูปกฺขนฺโธ   อุปฺปชฺชิตฺถ   ตสฺส   เวทนากฺขนฺโธ
นิรุชฺฌิตฺถาติ:   อามนฺตา   ฯ  ยสฺส  วา  ปน  เวทนากฺขนฺโธ  นิรุชฺฌิตฺถ
ตสฺส รูปกฺขนฺโธ อุปฺปชฺชิตฺถาติ: อามนฺตา ฯ
	[๒๓๓]   ยสฺส   เวทนากฺขนฺโธ   อุปฺปชฺชิตฺถ   ตสฺส  สญฺญากฺขนฺโธ
นิรุชฺฌิตฺถาติ:   อามนฺตา   ฯ   ยสฺส  วา  ปน  สญฺญากฺขนฺโธ  นิรุชฺฌิตฺถ
