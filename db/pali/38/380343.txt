วา  ปน  มคฺคสจฺจํ  น  นิรุชฺฌติ  ตสฺส  สมุทยสจฺจํ  นุปฺปชฺชตีติ:  ตณฺหาย
อุปฺปาทกฺขเณ   เตสํ   มคฺคสจฺจํ  น  นิรุชฺฌติ  โน  จ  เตสํ  สมุทยสจฺจํ
นุปฺปชฺชติ    ตณฺหาวิปฺปยุตฺตจิตฺตสฺส    อุปฺปาทกฺขเณ   มคฺควิปฺปยุตฺตจิตฺตสฺส
ภงฺคกฺขเณ    นิโรธสมาปนฺนานํ    อสญฺญสตฺตานํ    เตสํ    มคฺคสจฺจญฺจ
น นิรุชฺฌติ สมุทยสจฺจญฺจ นุปฺปชฺชติ ฯ
	[๙๘๘] ยตฺถ ทุกฺขสจฺจํ นุปฺปชฺชติ ฯเปฯ
	[๙๘๙]  ยสฺส  ยตฺถ ทุกฺขสจฺจํ นุปฺปชฺชติ ฯเปฯ ยสฺสกมฺปิ ยสฺสยตฺถกมฺปิ
สทิสํ ฯ ยสฺสยตฺถเกปิ นิโรธสมาปนฺนานนฺติ น กาตพฺพํ ฯ
		          ___________
	[๙๙๐]  ยสฺส  ทุกฺขสจฺจํ  นุปฺปชฺชิตฺถ  ตสฺส  สมุทยสจฺจํ นิรุชฺฌิตฺถาติ:
อามนฺตา   ฯ   ยสฺส   วา   ปน   สมุทยสจฺจํ   ฯเปฯ   อามนฺตา  ฯ
อตีตา   ปุจฺฉา   ยถา   อุปฺปาทวาเร   วิภตฺตา  เอวํ  อุปฺปาทนิโรเธปิ
อนุโลมมฺปิ ปจฺจนิยมฺปิ วิภชิตพฺพํ ฯ
		          ________________
	[๙๙๑]  ยสฺส  ทุกฺขสจฺจํ  อุปฺปชฺชิสฺสติ  ตสฺส สมุทยสจฺจํ นิรุชฺฌิสฺสตีติ:
อคฺคมคฺคสมงฺคีนํ      อรหนฺตานํ      ยสฺส      จิตฺตสฺส     อนนฺตรา
อคฺคมคฺคํ   ปฏิลภิสฺสนฺติ   เตสํ   ทุกฺขสจฺจํ   อุปฺปชฺชิสฺสติ  โน  จ  เตสํ
สมุทยสจฺจํ    นิรุชฺฌิสฺสติ    อิตเรสํ   เตสํ   ทุกฺขสจฺจญฺจ   อุปฺปชฺชิสฺสติ
สมุทยสจฺจญฺจ    นิรุชฺฌิสฺสติ    ฯ    ยสฺส    วา    ปน    สมุทยสจฺจํ
ฯเปฯ อามนฺตา ฯ
