กามาวจรํ    อุปปชฺชนฺตานํ    เตสํ    ตตฺถ   จกฺขายตนญฺจ   อุปฺปชฺชติ
ฆานายตนญฺจ   อุปฺปชฺชิตฺถ   ฯ   ยสฺส   วา   ปน   ยตฺถ   ฆานายตนํ
อุปฺปชฺชิตฺถ    ตสฺส    ตตฺถ    จกฺขายตนํ    อุปฺปชฺชตีติ:   กามาวจรา
จวนฺตานํ   อจกฺขุกานํ  กามาวจรํ  อุปปชฺชนฺตานํ  เตสํ  ตตฺถ  ฆานายตนํ
อุปฺปชฺชิตฺถ   โน   จ   เตสํ   ตตฺถ   จกฺขายตนํ  อุปฺปชฺชติ  สจกฺขุกานํ
กามาวจรํ    อุปปชฺชนฺตานํ    เตสํ   ตตฺถ   ฆานายตนญฺจ   อุปฺปชฺชิตฺถ
จกฺขายตนญฺจ อุปฺปชฺชติ ฯ
	[๔๑๙]   ยสฺส  ยตฺถ  จกฺขายตนํ  อุปฺปชฺชติ  ตสฺส  ตตฺถ  รูปายตนํ
อุปฺปชฺชิตฺถาติ:    สุทฺธาวาสํ   อุปปชฺชนฺตานํ   เตสํ   ตตฺถ   จกฺขายตนํ
อุปฺปชฺชติ    โน   จ   เตสํ   ตตฺถ   รูปายตนํ   อุปฺปชฺชิตฺถ   อิตเรสํ
สจกฺขุกานํ    อุปปชฺชนฺตานํ    เตสํ    ตตฺถ   จกฺขายตนญฺจ   อุปฺปชฺชติ
รูปายตนญฺจ    อุปฺปชฺชิตฺถ    ฯ   ยสฺส   วา   ปน   ยตฺถ   รูปายตนํ
อุปฺปชฺชิตฺถ    ตสฺส    ตตฺถ    จกฺขายตนํ   อุปฺปชฺชตีติ:   ปญฺจโวการา
จวนฺตานํ   อจกฺขุกานํ   กามาวจรํ   อุปปชฺชนฺตานํ   อสญฺญสตฺตานํ  เตสํ
ตตฺถ   รูปายตนํ  อุปฺปชฺชิตฺถ  โน  จ  เตสํ  ตตฺถ  จกฺขายตนํ  อุปฺปชฺชติ
สจกฺขุกานํ    อุปปชฺชนฺตานํ    เตสํ    ตตฺถ   รูปายตนญฺจ   อุปฺปชฺชิตฺถ
จกฺขายตนญฺจ อุปฺปชฺชติ ฯ
	[๔๒๐]   ยสฺส  ยตฺถ  จกฺขายตนํ  อุปฺปชฺชติ  ตสฺส  ตตฺถ  มนายตนํ
อุปฺปชฺชิตฺถาติ:    สุทฺธาวาสํ   อุปปชฺชนฺตานํ   เตสํ   ตตฺถ   จกฺขายตนํ
อุปฺปชฺชติ    โน   จ   เตสํ   ตตฺถ   มนายตนํ   อุปฺปชฺชิตฺถ   อิตเรสํ
