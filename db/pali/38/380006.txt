เอกมูลมูลกา   ธมฺมา   สพฺเพ   เต  นามมูเลน  อญฺญมญฺญมูลมูลกา  เย
วา ปน นามมูเลน อญฺญมญฺญมูลมูลกา สพฺเพ  เต ธมฺมา นามา ฯ
	[๕]   เยเกจิ   กุสลา   ธมฺมา   สพฺเพ   เต  กุสลเหตู  ฯเปฯ
กุสลนิทานา    ฯเปฯ    กุสลสมฺภวา    ฯเปฯ    กุสลปฺปภวา   ฯเปฯ
กุสลสมุฏฺฐานา    ฯเปฯ   กุสลาหารา   ฯเปฯ   กุสลารมฺมณา   ฯเปฯ
กุสลปจฺจยา ฯเปฯ กุสลสมุทยา ฯเปฯ
	    มูลํ เหตุ นิทานญฺจ       	สมฺภโว ปภเวน จ
	    สมุฏฺฐานาหารารมฺมณา    ปจฺจโย สมุทเยน จาติ ฯ
					 อุทฺเทสวาโร ฯ
					 นิทฺเทสวาโร
	[๖]   เยเกจิ   กุสลา   ธมฺมา  สพฺเพ  เต  กุสลมูลาติ:  ตีเณว
กุสลมูลานิ   อวเสสา   กุสลา  ธมฺมา  น  กุสลมูลา  ฯ  เย  วา  ปน
กุสลมูลา   สพฺเพ  เต  ธมฺมา  กุสลาติ:  อามนฺตา  ฯ  เยเกจิ  กุสลา
ธมฺมา  สพฺเพ  เต  กุสลมูเลน  เอกมูลาติ:  อามนฺตา  ฯ  เย  วา ปน
กุสลมูเลน   เอกมูลา   สพฺเพ   เต   ธมฺมา   กุสลาติ:  กุสลสมุฏฺฐานํ
รูปํ   กุสลมูเลน   เอกมูลํ   น   กุสลํ  กุสลํ  กุสลมูเลน  เอกมูลญฺเจว
กุสลญฺจ  ฯ  เยเกจิ  กุสลมูเลน  เอกมูลา  ธมฺมา  สพฺเพ เต กุสลมูเลน
อญฺญมญฺญมูลาติ:    มูลานิ    ยานิ    เอกโต   อุปฺปชฺชนฺติ   กุสลมูลานิ
เอกมูลานิ    เจว    อญฺญมญฺญมูลานิ   จ   อวเสสา   กุสลมูลสหชาตา
ธมฺมา   กุสลมูเลน   เอกมูลา  น  จ  อญฺญมญฺญมูลา  ฯ  เย  วา  ปน
