นิรุชฺฌิสฺสตีติ:   ปญฺจโวกาเร   ปรินิพฺพนฺตานํ   เตสํ   ตตฺถ   จกฺขายตนํ
นิรุชฺฌิตฺถ    โน   จ   เตสํ   ตตฺถ   รูปายตนํ   นิรุชฺฌิสฺสติ   อิตเรสํ
ปญฺจโวการานํ    เตสํ   ตตฺถ   จกฺขายตนญฺจ   นิรุชฺฌิตฺถ   รูปายตนญฺจ
นิรุชฺฌิสฺสติ   ฯ   ยสฺส   วา   ปน   ยตฺถ  รูปายตนํ  นิรุชฺฌิสฺสติ  ตสฺส
ตตฺถ   จกฺขายตนํ  นิรุชฺฌิตฺถาติ:  สุทฺธาวาสํ  อุปปชฺชนฺตานํ  อสญฺญสตฺตานํ
เตสํ   ตตฺถ   รูปายตนํ   นิรุชฺฌิสฺสติ   โน  จ  เตสํ  ตตฺถ  จกฺขายตนํ
นิรุชฺฌิตฺถ   อิตเรสํ  ปญฺจโวการานํ  เตสํ  ตตฺถ  รูปายตนญฺจ  นิรุชฺฌิสฺสติ
จกฺขายตนญฺจ นิรุชฺฌิตฺถ ฯ
	[๖๖๕]   ยสฺส  ยตฺถ  จกฺขายตนํ  นิรุชฺฌิตฺถ  ตสฺส  ตตฺถ  มนายตนํ
นิรุชฺฌิสฺสตีติ:   ปญฺจโวกาเร   ปรินิพฺพนฺตานํ   เตสํ   ตตฺถ   จกฺขายตนํ
นิรุชฺฌิตฺถ  โน  จ  เตสํ  ตตฺถ มนายตนํ นิรุชฺฌิสฺสติ อิตเรสํ ปญฺจโวการานํ
เตสํ   ตตฺถ   จกฺขายตนญฺจ   นิรุชฺฌิตฺถ   มนายตนญฺจ   นิรุชฺฌิสฺสติ   ฯ
ยสฺส    วา    ปน    ยตฺถ    มนายตนํ    นิรุชฺฌิสฺสติ   ตสฺส   ตตฺถ
จกฺขายตนํ   นิรุชฺฌิตฺถาติ:   สุทฺธาวาสํ   อุปปชฺชนฺตานํ   อรูปานํ   เตสํ
ตตฺถ   มนายตนํ  นิรุชฺฌิสฺสติ  จ  โน  เตสํ  ตตฺถ  จกฺขายตนํ  นิรุชฺฌิตฺถ
อิตเรสํ  ปญฺจโวการานํ  เตสํ  ตตฺถ  มนายตนญฺจ นิรุชฺฌิสฺสติ จกฺขายตนญฺจ
นิรุชฺฌิตฺถ ฯ
	[๖๖๖]  ยสฺส  ยตฺถ  จกฺขายตนํ  นิรุชฺฌิตฺถ  ตสฺส  ตตฺถ  ธมฺมายตนํ
นิรุชฺฌิสฺสตีติ:   ปญฺจโวกาเร   ปรินิพฺพนฺตานํ   เตสํ   ตตฺถ   จกฺขายตนํ
นิรุชฺฌิตฺถ   โน   จ   เตสํ   ตตฺถ   ธมฺมายตนํ   นิรุชฺฌิสฺสติ   อิตเรสํ
