อุปปชฺชนฺตานํ   ปวตฺเต   จิตฺตสฺส   อุปฺปาทกฺขเณ   อรูเป   มคฺคสฺส  จ
ผลสฺส   จ   ภงฺคกฺขเณ   เตสํ   สมุทยสจฺจํ  นิรุชฺฌิสฺสติ  โน  จ  เตสํ
ทุกฺขสจฺจํ   นิรุชฺฌติ   สพฺเพสํ   จวนฺตานํ   ปวตฺเต  จิตฺตสฺส  ภงฺคกฺขเณ
เตสํ สมุทยสจฺจญฺจ นิรุชฺฌิสฺสติ ทุกฺขสจฺจญฺจ นิรุชฺฌติ ฯ
	[๙๕๗]   ยสฺส   ทุกฺขสจฺจํ  นิรุชฺฌติ  ตสฺส  มคฺคสจฺจํ  นิรุชฺฌิสฺสตีติ:
อคฺคมคฺคสฺส   ภงฺคกฺขเณ   อรหนฺตานํ   จิตฺตสฺส   ภงฺคกฺขเณ   เย   จ
ปุถุชฺชนา   มคฺคํ   น   ปฏิลภิสฺสนฺติ   เตสํ   จวนฺตานํ  ปวตฺเต  จิตฺตสฺ
ภงฺคกฺขเณ  เตสํ  ทุกฺขสจฺจํ  นิรุชฺฌติ  โน  จ  เตสํ  มคฺคสจฺจํ นิรุชฺฌิสฺสติ
ยสฺส    จิตฺตสฺส   อนนฺตรา   อคฺคมคฺคํ   ปฏิลภิสฺสนฺติ   ตสฺส   จิตฺตสฺส
ภงฺคกฺขเณ   เย   จญฺเญ   มคฺคํ  ปฏิลภิสฺสนฺติ  เตสํ  จวนฺตานํ  ปวตฺเต
จิตฺตสฺส    ภงฺคกฺขเณ    เตสํ    ทุกฺขสจฺจญฺจ    นิรุชฺฌติ   มคฺคสจฺจญฺจ
นิรุชฺฌิสฺสติ   ฯ   ยสฺส  วา  ปน  มคฺคสจฺจํ  นิรุชฺฌิสฺสติ  ตสฺส  ทุกฺขสจฺจํ
นิรุชฺฌตีติ:    อคฺคมคฺคสฺส    อุปฺปาทกฺขเณ   ยสฺส   จิตฺตสฺส   อนนฺตรา
อคฺคมคฺคํ   ปฏิลภิสฺสนฺติ   ตสฺส   จิตฺตสฺส   อุปฺปาทกฺขเณ   เย   จญฺเญ
มคฺคํ   ปฏิลภิสฺสนฺติ  เตสํ  อุปปชฺชนฺตานํ  ปวตฺเต  จิตฺตสฺส  อุปฺปาทกฺขเณ
อรูเป    มคฺคสฺส    จ    ผลสฺส   จ   ภงฺคกฺขเณ   เตสํ   มคฺคสจฺจํ
นิรุชฺฌิสฺสติ   โน  จ  เตสํ  ทุกฺขสจฺจํ  นิรุชฺฌติ  ยสฺส  จิตฺตสฺส  อนนฺตรา
อคฺคมคฺคํ   ปฏิลภิสฺสนฺติ   ตสฺส   จิตฺตสฺส  ภงฺคกฺขเณ  เย  จญฺเญ  มคฺคํ
ปฏิลภิสฺสนฺติ   เตสํ   จวนฺตานํ   ปวตฺเต   จิตฺตสฺส   ภงฺคกฺขเณ   เตสํ
มคฺคสจฺจญฺจ นิรุชฺฌิสฺสติ ทุกฺขสจฺจญฺจ นิรุชฺฌติ ฯ
