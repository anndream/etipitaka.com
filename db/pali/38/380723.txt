มานานุสโย   จ   อปฺปหีโน   ฯ   ยสฺส   ยตฺถ  มานานุสโย  อปฺปหีโน
ตสฺส   ตตฺถ  ภวราคานุสโย  อปฺปหีโนติ:  จตุนฺนํ  ปุคฺคลานํ  กามธาตุยา
ทฺวีสุ   เวทนาสุ   เตสํ   ตตฺถ   มานานุสโย  อปฺปหีโน  ภวราคานุสโย
น   วตฺตพฺโพ   ปหีโนติ   วา   อปฺปหีโนติ   วา   เตสํเยว  ปุคฺคลานํ
รูปธาตุยา    อรูปธาตุยา   เตสํ   ตตฺถ   มานานุสโย   จ   อปฺปหีโน
ภวราคานุสโย   จ  อปฺปหีโน  ฯ  ยสฺส  วา  ปน  ยตฺถ  ภวราคานุสโย
อปฺปหีโน   ตสฺส   ตตฺถ   มานานุสโย  อปฺปหีโนติ:  อามนฺตา  ฯ  ยสฺส
ยตฺถ   มานานุสโย   อปฺปหีโน   ตสฺส  ตตฺถ  อวิชฺชานุสโย  อปฺปหีโนติ:
อามนฺตา   ฯ   ยสฺส   วา   ปน  ยตฺถ  อวิชฺชานุสโย  อปฺปหีโน  ตสฺส
ตตฺถ   มานานุสโย   อปฺปหีโนติ:   จตุนฺนํ  ปุคฺคลานํ  ทุกฺขาย  เวทนาย
เตสํ  ตตฺถ  อวิชฺชานุสโย  อปฺปหีโน  มานานุสโย  น  วตฺตพฺโพ  ปหีโนติ
วา   อปฺปหีโนติ  วา  เตสํเยว  ปุคฺคลานํ  กามธาตุยา  ทฺวีสุ  เวทนาสุ
รูปธาตุยา   อรูปธาตุยา   เตสํ   ตตฺถ   อวิชฺชานุสโย   จ   อปฺปหีโน
มานานุสโย จ อปฺปหีโน ฯ
	  [๑๕๕๔]   ยสฺส   ยตฺถ   ทิฏฺฐานุสโย   อปฺปหีโน   ตสฺส  ตตฺถ
วิจิกิจฺฉานุสโย   อปฺปหีโนติ:   อามนฺตา   ฯ   ยสฺส   วา   ปน  ยตฺถ
วิจิกิจฺฉานุสโย    อปฺปหีโน    ตสฺส   ตตฺถ   ทิฏฺฐานุสโย   อปฺปหีโนติ:
อามนฺตา ฯเปฯ
	  [๑๕๕๕] ยสฺส ยตฺถ วิจิกิจฺฉานุสโย อปฺปหีโน ตสฺส ตตฺถ
ภวราคานุสโย  อปฺปหีโนติ:  ปุถุชฺชนสฺส  กามธาตุยา ตีสุ เวทนาสุ
