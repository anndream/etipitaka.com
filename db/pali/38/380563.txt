มานานุสยญฺจ  ปชหติ  กามราคานุสยญฺจ  ปชหติ  ฯ  ยโต  กามราคานุสยํ
ปชหติ     ตโต     ทิฏฺฐานุสยํ    ฯเปฯ    วิจิกิจฺฉานุสยํ    ปชหตีติ:
อามนฺตา  ฯ  ยโต  วา  ปน  วิจิกิจฺฉานุสยํ  ปชหติ  ตโต กามราคานุสยํ
ปชหตีติ:    ทุกฺขาย    เวทนาย    รูปธาตุยา    อรูปธาตุยา    ตโต
วิจิกิจฺฉานุสยํ  ปชหติ  โน  จ  ตโต  กามราคานุสยํ  ปชหติ  กามธาตุยา
ทฺวีสุ    เวทนาสุ   ตโต   วิจิกิจฺฉานุสยญฺจ   ปชหติ   กามราคานุสยญฺจ
ปชหติ    ฯ    ยโต    กามราคานุสยํ   ปชหติ   ตโต   ภวราคานุสยํ
ปชหตีติ:   โน   ฯ   ยโต   วา   ปน   ภวราคานุสยํ   ปชหติ  ตโต
กามราคานุสยํ    ปชหตีติ:   โน   ฯ   ยโต   กามราคานุสยํ   ปชหติ
ตโต  อวิชฺชานุสยํ  ปชหตีติ:  อามนฺตา  ฯ  ยโต  วา  ปน  อวิชฺชานุสยํ
ปชหติ     ตโต    กามราคานุสยํ    ปชหตีติ:    ทุกฺขาย    เวทนาย
รูปธาตุยา   อรูปธาตุยา   ตโต   อวิชฺชานุสยํ   ปชหติ   โน  จ  ตโต
กามราคานุสยํ  ปชหติ  กามธาตุยา  ทฺวีสุ  เวทนาสุ  ตโต อวิชฺชานุสยญฺจ
ปชหติ กามราคานุสยญฺจ ปชหติ ฯ
	  [๑๓๖๖]   ยโต  ปฏิฆานุสยํ  ปชหติ  ตโต  มานานุสยํ  ปชหตีติ:
โน  ฯ  ยโต  วา  ปน  มานานุสยํ  ปชหติ  ตโต  ปฏิฆานุสยํ  ปชหตีติ:
โน  ฯ  ยโต  ปฏิฆานุสยํ  ปชหติ  ตโต  ทิฏฺฐานุสยํ  ฯเปฯ วิจิกิจฺฉานุสยํ
ปชหตีติ:    อามนฺตา   ฯ   ยโต   วา   ปน   วิจิกิจฺฉานุสยํ   ปชหติ
ตโต   ปฏิฆานุสยํ   ปชหตีติ:   กามธาตุยา  ทฺวีสุ  เวทนาสุ  รูปธาตุยา
อรูปธาตุยา   ตโต   วิจิกิจฺฉานุสยํ   ปชหติ   โน  จ  ตโต  ปฏิฆานุสยํ
