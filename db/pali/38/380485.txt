อรูปธาตุยา   ตสฺส   ตตฺถ  ปฏิฆานุสโย  นานุเสติ  โน  จ  ตสฺส  ตตฺถ
วิจิกิจฺฉานุสโย    นานุเสติ   ตสฺเสว   ปุคฺคลสฺส   อปริยาปนฺเน   ตสฺส
ตตฺถ   ปฏิฆานุสโย   จ  นานุเสติ  วิจิกิจฺฉานุสโย  จ  นานุเสติ  ทฺวินฺนํ
ปุคฺคลานํ   สพฺพตฺถ   ปฏิฆานุสโย   จ   นานุเสติ   วิจิกิจฺฉานุสโย   จ
นานุเสติ   ฯ   ยสฺส   วา  ปน  ยตฺถ  วิจิกิจฺฉานุสโย  นานุเสติ  ตสฺส
ตตฺถ   ปฏิฆานุสโย   นานุเสตีติ:   ทฺวินฺนํ  ปุคฺคลานํ  ทุกฺขาย  เวทนาย
เตสํ  ตตฺถ  วิจิกิจฺฉานุสโย  นานุเสติ  โน  จ  เตสํ  ตตฺถ  ปฏิฆานุสโย
นานุเสติ    เตสํเยว    ปุคฺคลานํ    กามธาตุยา    ทฺวีสุ    เวทนาสุ
รูปธาตุยา   อรูปธาตุยา   อปริยาปนฺเน  เตสํ  ตตฺถ  วิจิกิจฺฉานุสโย  จ
นานุเสติ   ปฏิฆานุสโย   จ   นานุเสติ   ทฺวินฺนํ    ปุคฺคลานํ   สพฺพตฺถ
วิจิกิจฺฉานุสโย   จ   นานุเสติ   ปฏิฆานุสโย   จ   นานุเสติ  ฯ  ยสฺส
ยตฺถ   ปฏิฆานุสโย   นานุเสติ  ตสฺส  ตตฺถ  ภวราคานุสโย  นานุเสตีติ:
ติณฺณํ   ปุคฺคลานํ   รูปธาตุยา   อรูปธาตุยา   เตสํ   ตตฺถ  ปฏิฆานุสโย
นานุเสติ   โน   จ   เตสํ   ตตฺถ  ภวราคานุสโย  นานุเสติ  เตสํเยว
ปุคฺคลานํ   กามธาตุยา   ทฺวีสุ   เวทนาสุ   อปริยาปนฺเน   เตสํ  ตตฺถ
ปฏิฆานุสโย   จ   นานุเสติ   ภวราคานุสโย  จ  นานุเสติ  อนาคามิสฺส
รูปธาตุยา   อรูปธาตุยา   ตสฺส   ตตฺถ  ปฏิฆานุสโย  นานุเสติ  โน  จ
ตสฺส   ตตฺถ   ภวราคานุสโย  นานุเสติ  ตสฺเสว  ปุคฺคลสฺส  กามธาตุยา
ตีสุ    เวทนาสุ    อปริยาปนฺเน    ตสฺส    ตตฺถ    ปฏิฆานุสโย   จ
นานุเสติ   ภวราคานุสโย   จ  นานุเสติ  อรหโต  สพฺพตฺถ  ปฏิฆานุสโย
