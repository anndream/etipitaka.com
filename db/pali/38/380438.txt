ตสฺส ภวราคานุสโย อนุเสตีติ: อามนฺตา ฯ
	[๑๒๒๘]   ยสฺส   กามราคานุสโย   จ  ปฏิฆานุสโย  จ  อนุเสนฺติ
ตสฺส  มานานุสโย  อนุเสตีติ:  อามนฺตา  ฯ  ยสฺส  วา  ปน มานานุสโย
อนุเสติ   ตสฺส   กามราคานุสโย   จ   ปฏิฆานุสโย   จ   อนุเสนฺตีติ:
อนาคามิสฺส   มานานุสโย   อนุเสติ   โน   จ   ตสฺส  กามราคานุสโย
จ   ปฏิฆานุสโย   จ   อนุเสนฺติ   ติณฺณํ   ปุคฺคลานํ   มานานุสโย   จ
อนุเสติ   กามราคานุสโย   จ   ปฏิฆานุสโย   จ   อนุเสนฺติ  ฯ  ยสฺส
กามราคานุสโย  จ  ปฏิฆานุสโย  จ  อนุเสนฺติ  ตสฺส  ทิฏฺฐานุสโย ฯเปฯ
วิจิกิจฺฉานุสโย    อนุเสตีติ:   ทฺวินฺนํ   ปุคฺคลานํ   กามราคานุสโย   จ
ปฏิฆานุสโย   จ   อนุเสนฺติ   โน   จ   เตสํ  วิจิกิจฺฉานุสโย  อนุเสติ
ปุถุชฺชนสส  กามราคานุสโย  จ  ปฏิฆานุสโย  จ  อนุเสนฺติ วิจิกิจฺฉานุสโย
จ   อนุเสติ   ฯ   ยสฺส   วา   ปน   วิจิกิจฺฉานุสโย   อนุเสติ  ตสฺส๛
กามราคานุสโย    จ   ปฏิฆานุสโย   จ   อนุเสนฺตีติ:   อามนฺตา   ฯ
ยสฺส  กามราคานุสโย  จ  ปฏิฆานุสโย  จ  อนุเสนฺติ ตสฺส ภวราคานุสโย
ฯเปฯ   อวิชฺชานุสโย   อนเสตีติ:   อามนฺตา   ฯ   ยสฺส   วา   ปน
อวิชฺชานุสโย   อนุเสติ   ตสฺส   กามราคานุสโย   จ   ปฏิฆานุสโย  จ
อนุเสนฺตีติ:    อนาคามิสส   อวิชฺชานุสโย   อนุเสติ   โน   จ   ตสฺส
กามราคานุสโย    จ   ปฏิฆานุสโย   จ   อนุเสนฺติ   ติณฺณํ   ปุคฺคลานํ
อวิชฺชานุสโย    จ   อนุเสติ   กามราคานุสโย   จ   ปฏิฆานุสโย   จ
อนุเสนฺติ ฯ
