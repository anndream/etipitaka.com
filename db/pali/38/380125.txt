	[๓๙๗]   ยสฺส   รูปายตนํ   นุปฺปชฺชิสฺสติ   ตสฺส  มนายตนํ  ฯเปฯ
ธมฺมายตนํ   นุปฺปชฺชิสฺสตีติ:   เย   อรูปํ   อุปปชฺชิตฺวา  ปรินิพฺพายิสฺสนฺติ
เตสํ   รูปายตนํ   นุปฺปชฺชิสฺสติ   โน  จ  เตสํ  ธมฺมายตนํ  นุปฺปชฺชิสฺสติ
ปจฺฉิมภวิกานํ     เตสํ     รูปายตนญฺจ    นุปฺปชฺชิสฺสติ    ธมฺมายตนญฺจ
นุปฺปชฺชิสฺสติ   ฯ   ยสฺส   วา   ปน   ธมฺมายตนํ   นุปฺปชฺชิสฺสติ   ตสฺส
รูปายตนํ นุปฺปชฺชิสฺสตีติ: อามนฺตา ฯ
	[๓๙๘]    ยสฺส    มนายตนํ    นุปฺปชฺชิสฺสติ    ตสฺส   ธมฺมายตนํ
นุปฺปชฺชิสฺสตีติ:   อามนฺตา   ฯ  ยสฺส  วา  ปน  ธมฺมายตนํ  นุปฺปชฺชิสฺสติ
ตสฺส มนายตนํ นุปฺปชฺชิสฺสตีติ: อามนฺตา ฯ
	[๓๙๙] ยตฺถ จกฺขายตนํ นุปฺปชฺชิสฺสติ ฯเปฯ
	[๔๐๐]  ยสฺส  ยตฺถ  จกฺขายตนํ  นุปฺปชฺชิสฺสติ  ตสฺส ตตฺถ โสตายตนํ
นุปฺปชฺชิสฺสตีติ:   อามนฺตา   ฯ   ยสฺส   วา   ปน   ยตฺถ   โสตายตนํ
นุปฺปชฺชิสฺสติ ตสฺส ตตฺถ จกฺขายตนํ นุปฺปชฺชิสฺสตีติ: อามนฺตา ฯ
	[๔๐๑]  ยสฺส  ยตฺถ  จกฺขายตนํ  นุปฺปชฺชิสฺสติ  ตสฺส ตตฺถ ฆานายตนํ
นุปฺปชฺชิสฺสตีติ:   อามนฺตา   ฯ   ยสฺส   วา   ปน   ยตฺถ   ฆานายตนํ
นุปฺปชฺชิสฺสติ    ตสฺส   ตตฺถ   จกฺขายตนํ   นุปฺปชฺชิสฺสตีติ:   รูปาวจรานํ
เตสํ   ตตฺถ   ฆานายตนํ  นุปฺปชฺชิสฺสติ  โน  จ  เตสํ  ตตฺถ  จกฺขายตนํ
นุปฺปชฺชิสฺสติ    ปญฺจโวกาเร    ปจฺฉิมภวิกานํ    อสญฺญสตฺตานํ   อรูปานํ
เตสํ ตตฺถ ฆานายตนญฺจ นุปฺปชฺชิสฺสติ จกฺขายตนญฺจ นุปฺปชฺชิสฺสติ ฯ
	[๔๐๒]    ยสฺส   ยตฺถ   จกฺขายตนํ   นุปฺปชฺชิสฺสติ   ตสฺส   ตตฺถ
