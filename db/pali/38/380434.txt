		           อนุสยยมกํ
		          สตฺต อนุสยา
		กามราคานุสโย ปฏิฆานุสโย มานานุสโย ทิฏฺฐานุสโย
		วิจิกิจฺฉานุสโย ภวราคานุสโย อวิชฺชานุสโย ฯ
	[๑๒๒๑]   กตฺถ   กามราคานุสโย   อนุเสติ:   กามธาตุยา  ทฺวีสุ
เวทนาสุ   เอตฺถ   กามราคานุสโย   อนุเสติ   ฯ   กตฺถ  ปฏิฆานุสโย
อนุเสติ:   ทุกฺขาย   เวทนาย   เอตฺถ  ปฏิฆานุสโย  อนุเสติ  ฯ  กตฺถ
มานานุสโย    อนุเสติ:    กามธาตุยา   ทฺวีสุ   เวทนาสุ   รูปธาตุยา
อรูปธาตุยา   เอตฺถ   มานานุสโย   อนุเสติ   ฯ   กตฺถ   ทิฏฺฐานุสโย
อนุเสติ:    สพฺพสกฺกายปริยาปนฺเนสุ    ธมฺเมสุ    เอตฺถ   ทิฏฺฐานุสโย
อนุเสติ   ฯ   กตฺถ   วิจิกิจฺฉานุสโย  อนุเสติ:  สพฺพสกฺกายปริยาปนฺเนสุ
ธมฺเมสุ   เอตฺถ   วิจิกิจฺฉานุสโย   อนุเสติ   ฯ   กตฺถ  ภวราคานุสโย
อนุเสติ:     รูปธาตุยา     อรูปธาตุยา     เอตฺถ     ภวราคานุสโย
อนุเสติ   ฯ   กตฺถ   อวิชฺชานุสโย   อนุเสติ:  สพฺพสกฺกายปริยาปนฺเนสุ
ธมฺเมสุ เอตฺถ อวิชฺชานุสโย อนุเสติ ฯ
		          อนุสยวาโร
	[๑๒๒๒]   ยสฺส   กามราคานุสโย   อนุเสติ   ตสฺส   ปฏิฆานุสโย
อนุเสตีติ:   อามนฺตา   ฯ  ยสฺส  วา  ปน  ปฏิฆานุสโย  อนุเสติ  ตสฺส
กามราคานุสโย    อนุเสตีติ:   อามนฺตา   ฯ   ยสฺส   กามราคานุสโย
