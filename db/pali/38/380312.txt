อุปฺปชฺชิตฺถ     โน    จ    เตสํ    ตตฺถ    มคฺคสจฺจํ    อุปฺปชฺชิสฺสติ
ยสฺส    จิตฺตสฺส   อนนฺตรา   อคฺคมคฺคํ   ปฏิลภิสฺสนฺติ   ตสฺส   จิตฺตสฺส
อุปฺปาทกฺขเณ   เย  จญฺเญ  มคฺคํ  ปฏิลภิสฺสนฺติ  เตสํ  ตตฺถ  ทุกฺขสจฺจญฺจ
อุปฺปชฺชิตฺถ   มคฺคสจฺจญฺจ   อุปฺปชฺชิสฺสติ   ฯ   ยสฺส   วา   ปน   ยตฺถ
มคฺคสจฺจํ    อุปฺปชฺชิสฺสติ    ตสฺส    ตตฺถ    ทุกฺขสจฺจํ   อุปฺปชฺชิตฺถาติ:
สุทฺธาวาสํ   อุปปชฺชนฺตานํ   เตสํ  ตตฺถ  มคฺคสจฺจํ  อุปฺปชฺชิสฺสติ  โน  จ
เตสํ    ตตฺถ    ทุกฺขสจฺจํ    อุปฺปชฺชิตฺถ    ยสฺส   จิตฺตสฺส   อนนฺตรา
อคฺคมคฺคํ   ปฏิลภิสฺสนฺติ   ตสฺส   จิตฺตสฺส   อุปฺปาทกฺขเณ   เย   จญฺเญ
มคฺคํ   ปฏิลภิสฺสนฺติ   เตสํ  ตตฺถ  มคฺคสจฺจญฺจ  อุปฺปชฺชิสฺสติ  ทุกฺขสจฺจญฺจ
อุปฺปชฺชิตฺถ ฯ
	[๙๑๑]  ยสฺส  ยตฺถ  สมุทยสจฺจํ  อุปฺปชฺชิตฺถ  ตสฺส  ตตฺถ  มคฺคสจฺจํ
อุปฺปชฺชิสฺสตีติ:    อคฺคมคฺคสมงฺคีนํ    อรหนฺตานํ    เย   จ   ปุถุชฺชนา
มคฺคํ   น  ปฏิลภิสฺสนฺติ  อาปายิกานํ  เตสํ  ตตฺถ  สมุทยสจฺจํ  อุปฺปชฺชิตฺถ
โน    จ    เตสํ    ตตฺถ   มคฺคสจฺจํ   อุปฺปชฺชิสฺสติ   ยสฺส   จิตฺตสฺส
อนนฺตรา    อคฺคมคฺคํ    ปฏิลภิสฺสนฺติ    ตสฺส   จิตฺตสฺส   อุปฺปาทกฺขเณ
เย   จญฺเญ   มคฺคํ  ปฏิลภิสฺสนฺติ  เตสํ  ตตฺถ  สมุทยสจฺจญฺจ  อุปฺปชฺชิตฺถ
มคฺคสจฺจญฺจ    อุปฺปชฺชิสฺสติ   ฯ   ยสฺส   วา   ปน   ยตฺถ   มคฺคสจฺจํ
อุปฺปชฺชิสฺสติ   ตสฺส   ตตฺถ   สมุทยสจฺจํ   อุปฺปชฺชิตฺถาติ:   สุทฺธาวาสานํ
ทุติเย   จิตฺเต  วตฺตมาเน  เตสํ  ตตฺถ  มคฺคสจฺจํ  อุปฺปชฺชิสฺสติ  โน  จ
เตสํ    ตตฺถ    สมุทยสจฺจํ    อุปฺปชฺชิตฺถ   ยสฺส   จิตฺตสฺส   อนนฺตรา
