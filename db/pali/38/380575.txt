ยโต     ภวราคานุสยํ     ปชหติ    โส    ตโต    กามราคานุสยญฺจ
ปฏิฆานุสยญฺจ   มานานุสยญฺจ   ปชหตีติ:   มานานุสยํ   ปชหติ   ฯ  โย
ยโต    กามราคานุสยญฺจ   ปฏิฆานุสยญฺจ   มานานุสยญฺจ   ปชหติ   โส
ตโต  อวิชฺชานุสยํ  ปชหตีติ:  นตฺถิ  ฯ  โย  วา  ปน  ยโต อวิชฺชานุสยํ
ปชหติ    โส   ตโต   กามราคานุสยญฺจ   ปฏิฆานุสยญฺจ   มานานุสยญฺจ
ปชหตีติ:     อคฺคมคฺคสมงฺคี     ทุกฺขาย     เวทนาย    โส    ตโต
อวิชฺชานุสยํ  ปชหติ  โน  จ  โส  ตโต  กามราคานุสยญฺจ  ปฏิฆานุสยญฺจ
มานานุสยญฺจ     ปชหติ     โสว     ปุคฺคโล    กามธาตุยา    ทฺวีสุ
เวทนาสุ  รูปธาตุยา  อรูปธาตุยา  โส  ตโต อวิชฺชานุสยญฺจ มานานุสยญฺจ
ปชหติ    โน    จ    โส    ตโต   กามราคานุสยญฺจ   ปฏิฆานุสยญฺจ
ปชหติ ฯ
	[๑๓๘๔]     โย     ยโต     กามราคานุสยญฺจ    ปฏิฆานุสยญฺจ
มานานุสยญฺจ   ทิฏฺฐานุสยญฺจ  ปชหติ  โส  ตโต  วิจิกิจฺฉานุสยํ  ปชหตีติ:
นตฺถิ   ฯ   โย   วา   ปน   ยโต   วิจิกิจฺฉานุสยํ  ปชหติ  โส  ตโต
กามราคานุสยญฺจ   ปฏิฆานุสยญฺจ   มานานุสยญฺจ  ทิฏฺฐานุสยญฺจ  ปชหตีติ:
อฏฺฐมโก    รูปธาตุยา    อรูปธาตุยา    โส   ตโต   วิจิกิจฺฉานุสยญฺจ
ทิฏฺฐานุสยญฺจ   ปชหติ   มานานุสยํ   ตเทกฏฺฐํ   ปชหติ   โน   จ  โส
ตโต  กามราคานุสยญฺจ  ปฏิฆานุสยญฺจ  ปชหติ  โสว  ปุคฺคโล กามธาตุยา
ทฺวีสุ     เวทนาสุ    โส    ตโต    วิจิกิจฺฉานุสยญฺจ    ทิฏฺฐานุสยญฺจ
ปชหติ   กามราคานุสยญฺจ  มานานุสยญฺจ  ตเทกฏฺฐํ  ปชหติ  โน  จ  โส
