อุปฺปชฺชิสฺสตีติ:    ปจฺฉิมภวิกานํ    อุปปชฺชนฺตานํ   เตสํ   เวทนากฺขนฺโธ
อุปฺปชฺชติ    โน    จ    เตสํ   สญฺญากฺขนฺโธ   อุปฺปชฺชิสฺสติ   อิตเรสํ
จตุโวการํ    ปญฺจโวการํ    อุปปชฺชนฺตานํ   เตสํ   เวทนากฺขนฺโธ   จ
อุปฺปชฺชติ    สญฺญากฺขนฺโธ    จ   อุปฺปชฺชิสฺสติ   ฯ   ยสฺส   วา   ปน
สญฺญากฺขนฺโธ     อุปฺปชฺชิสฺสติ    ตสฺส    เวทนากฺขนฺโธ    อุปฺปชฺชตีติ:
สพฺเพสํ    จวนฺตานํ   อสญฺญสตฺตํ   อุปปชฺชนฺตานํ   เตสํ   สญฺญากฺขนฺโธ
อุปฺปชฺชิสฺสติ   โน   จ   เตสํ   เวทนากฺขนฺโธ   อุปฺปชฺชติ   จตุโวการํ
ปญฺจโวการํ    อุปปชฺชนฺตานํ    เตสํ   สญฺญากฺขนฺโธ   จ   อุปฺปชฺชิสฺสติ
เวทนากฺขนฺโธ จ อุปฺปชฺชติ ฯ
	[๑๔๙]    ยตฺถ    รูปกฺขนฺโธ   อุปฺปชฺชติ   ตตฺถ   เวทนากฺขนฺโธ
อุปฺปชฺชิสฺสตีติ:   อสญฺญสตฺเต   ตตฺถ   รูปกฺขนฺโธ   อุปฺปชฺชติ   โน   จ
ตตฺถ   เวทนากฺขนฺโธ   อุปฺปชฺชิสฺสติ  ปญฺจโวกาเร  ตตฺถ  รูปกฺขนฺโธ  จ
อุปฺปชฺชติ    เวทนากฺขนฺโธ   จ   อุปฺปชฺชิสฺสติ   ฯ   ยตฺถ   วา   ปน
เวทนากฺขนฺโธ  อุปฺปชฺชิสฺสติ  ตตฺถ  รูปกฺขนฺโธ  อุปฺปชฺชตีติ:  อรูเป  ตตฺถ
เวทนากฺขนฺโธ  อุปฺปชฺชิสฺสติ  โน จ ตตฺถ รูปกฺขนฺโธ อุปฺปชฺชติ ปญฺจโวกาเร
ตตฺถ เวทนากฺขนฺโธ จ อุปฺปชฺชิสฺสติ รูปกฺขนฺโธ จ อุปฺปชฺชติ ฯ
	[๑๕๐]   ยตฺถ   เวทนากฺขนฺโธ   อุปฺปชฺชติ   ตตฺถ   สญฺญากฺขนฺโธ
อุปฺปชฺชิสฺสตีติ:    อามนฺตา    ฯ    ยตฺถ    วา   ปน   สญฺญากฺขนฺโธ
อุปฺปชฺชิสฺสติ ตตฺถ เวทนากฺขนฺโธ อุปฺปชฺชตีติ: อามนฺตา ฯ
	[๑๕๑]  ยสฺส  ยตฺถ  รูปกฺขนฺโธ  อุปฺปชฺชติ ตสฺส ตตฺถ เวทนากฺขนฺโธ
