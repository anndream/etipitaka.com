ปน   อกุสลมูลา  สพฺเพ  เต  ธมฺมา  อกุสลาติ:  อามนฺตา  ฯ  เยเกจิ
อกุสลา   ธมฺมา  สพฺเพ  เต  อกุสลมูเลน  เอกมูลาติ:  อเหตุกํ  อกุสลํ
อกุสลมูเลน   น   เอกมูลํ   สเหตุกํ   อกุสลํ  อกุสลมูเลน  เอกมูลํ  ฯ
เย   วา   ปน  อกุสลมูเลน  เอกมูลา  สพฺเพ  เต  ธมฺมา  อกุสลาติ:
อกุสลสมุฏฺฐานํ    รูปํ    อกุสลมูเลน    เอกมูลํ   น   อกุสลํ   อกุสลํ
อกุสลมูเลน  เอกมูลญฺเจว  อกุสลญฺจ  ฯ  เยเกจิ  อกุสลมูเลน  เอกมูลา
ธมฺมา    สพฺเพ   เต   อกุสลมูเลน   อญฺญมญฺญมูลาติ:   มูลานิ   ยานิ
เอกโต   อุปฺปชฺชนฺติ   อกุสลมูลานิ   เอกมูลานิ   เจว   อญฺญมญฺญมูลานิ
จ   อวเสสา   อกุสลมูลสหชาตา   ธมฺมา   อกุสลมูเลน   เอกมูลา  น
จ   อญฺญมญฺญมูลา   ฯ   เย   วา   ปน   อกุสลมูเลน   อญฺญมญฺญมูลา
สพฺเพ เต ธมฺมา อกุสลาติ: อามนฺตา ฯ
	[๑๑]  เยเกจิ  อกุสลา  ธมฺมา  สพฺเพ  เต อกุสลมูลมูลาติ: ตีเณว
อกุสลมูลมูลานิ   อวเสสา   อกุสลา   ธมฺมา  น  อกุสลมูลมูลา  ฯ  เย
วา   ปน   อกุสลมูลมูลา  สพฺเพ  เต  ธมฺมา  อกุสลาติ:  อามนฺตา  ฯ
เยเกจิ   อกุสลา   ธมฺมา   สพฺเพ   เต   อกุสลมูเลน  เอกมูลมูลาติ:
อเหตุกํ    อกุสลํ    อกุสลมูเลน    น   เอกมูลมูลํ   สเหตุกํ   อกุสลํ
อกุสลมูเลน   เอกมูลมูลํ   ฯ   เย  วา  ปน  อกุสลมูเลน  เอกมูลมูลา
สพฺเพ   เต   ธมฺมา   อกุสลาติ:   อกุสลสมุฏฺฐานํ   รูปํ   อกุสลมูเลน
เอกมูลมูลํ    น    อกุสลํ    อกุสลํ    อกุสลมูเลน    เอกมูลมูลญฺเจว
อกุสลญฺจ   ฯ   เยเกจิ   อกุสลมูเลน  เอกมูลมูลา  ธมฺมา  สพฺเพ  เต
