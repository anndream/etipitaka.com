สุทฺธาวาเส    ปรินิพฺพนฺตานํ   เตสํ   ตตฺถ   ธมฺมายตนญฺจ   นุปฺปชฺชิตฺถ
รูปายตนญฺจ นุปฺปชฺชติ ฯ
	[๔๔๒]   ยสฺส  ยตฺถ  มนายตนํ  นุปฺปชฺชติ  ตสฺส  ตตฺถ  ธมฺมายตนํ
นุปฺปชฺชิตฺถาติ:   สพฺเพสํ   จวนฺตานํ   อจิตฺตกานํ   อุปปชฺชนฺตานํ   เตสํ
ตตฺถ   มนายตนํ  นุปฺปชฺชติ  โน  จ  เตสํ  ตตฺถ  ธมฺมายตนํ  นุปฺปชฺชิตฺถ
สุทฺธาวาเส    ปรินิพฺพนฺตานํ    เตสํ    ตตฺถ   มนายตนญฺจ   นุปฺปชฺชติ
ธมฺมายตนญฺจ   นุปฺปชฺชิตฺถ   ฯ   ยสฺส   วา   ปน   ยตฺถ   ธมฺมายตนํ
นุปฺปชฺชิตฺถ  ตสฺส  ตตฺถ  มนายตนํ  นุปฺปชฺชตีติ:  สุทฺธาวาสํ  อุปปชฺชนฺตานํ
เตสํ    ตตฺถ    ธมฺมายตนํ    นุปฺปชฺชิตฺถ    โน    จ   เตสํ   ตตฺถ
มนายตนํ    นุปฺปชฺชติ    สุทฺธาวาเส    ปรินิพฺพนฺตานํ    เตสํ    ตตฺถ
ธมฺมายตนญฺจ นุปฺปชฺชิตฺถ มนายตนญฺจ นุปฺปชฺชติ ฯ
		          ___________
	[๔๔๓]  ยสฺส  จกฺขายตนํ  อุปฺปชฺชติ  ตสฺส โสตายตนํ อุปฺปชฺชิสฺสตีติ:
ปจฺฉิมภวิกานํ     ปญฺจโวการํ     อุปปชฺชนฺตานํ     เย    จ    อรูปํ
อุปปชฺชิตฺวา   ปรินิพฺพายิสฺสนฺติ   เตสํ   อุปปชฺชนฺตานํ   เตสํ  จกฺขายตนํ
อุปฺปชฺชติ   โน   จ  เตสํ  โสตายตนํ  อุปฺปชฺชิสฺสติ  อิตเรสํ  สจกฺขุกานํ
อุปปชฺชนฺตานํ  เตสํ  จกฺขายตนญฺจ  อุปฺปชฺชติ  โสตายตนญฺจ อุปฺปชฺชิสฺสติ ฯ
ยสฺส    วา    ปน    โสตายตนํ    อุปฺปชฺชิสฺสติ    ตสฺส   จกฺขายตนํ
อุปฺปชฺชตีติ:    สพฺเพสํ    จวนฺตานํ   อจกฺขุกานํ   อุปปชฺชนฺตานํ   เตสํ
โสตายตนํ  อุปฺปชฺชิสฺสติ  โน  จ  เตสํ  จกฺขายตนํ  อุปฺปชฺชติ  สจกฺขุ-
