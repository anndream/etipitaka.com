เตสํ    ตตฺถ   จิตฺตสงฺขาโร   จ   น   นิรุชฺฌิสฺสติ   วจีสงฺขาโร   จ
น นิรุชฺฌิตฺถ ฯ
		       นิโรธวารํ นิฏฺฐิตํ ฯ
	[๑๑๘๒]    ยสฺส   กายสงฺขาโร   อุปฺปชฺชติ   ตสฺส   วจีสงฺขาโร
นิรุชฺฌตีติ:   โน   ฯ   ยสฺส   วา   ปน   วจีสงฺขาโร  นิรุชฺฌติ  ตสฺส
กายสงฺขาโร   อุปฺปชฺชตีติ:   โน   ฯ   ยสฺส   กายสงฺขาโร  อุปฺปชฺชติ
ตสฺส   จิตฺตสงฺขาโร  นิรุชฺฌตีติ:  โน  ฯ  ยสฺส  วา  ปน  จิตฺตสงฺขาโร
นิรุชฺฌติ   ตสฺส   กายสงฺขาโร  อุปฺปชฺชตีติ:  โน  ฯ  ยสฺส  วจีสงฺขาโร
อุปฺปชฺชติ   ตสฺส   จิตฺตสงฺขาโร   นิรุชฺฌตีติ:   โน  ฯ  ยสฺส  วา  ปน
จิตฺตสงฺขาโร    นิรุชฺฌติ   ตสฺส   วจีสงฺขาโร   อุปฺปชฺชตีติ:   โน   ฯ
ยตฺถ    กายสงฺขาโร    อุปฺปชฺชติ    ตตฺถ    วจีสงฺขาโร   นิรุชฺฌตีติ:
ทุติยชฺฌาเน   ตติยชฺฌาเน  ตตฺถ  กายสงฺขาโร  อุปฺปชฺชติ  โน  จ  ตตฺถ
วจีสงฺขาโร   นิรุชฺฌติ  ฯเปฯ  อิตเรสํ  ยตฺถกานํ  สทิสํ  ฯ  ยสฺส  ยตฺถ
กายสงฺขาโร อุปฺปชฺชติ ฯเปฯ ยสฺสกมฺปิ ยสฺสยตฺถกมฺปิ สทิสํ ฯ
	[๑๑๘๓]   ยสฺส   กายสงฺขาโร   นุปฺปชฺชติ  ตสฺส  วจีสงฺขาโร  น
นิรุชฺฌตีติ:   วิตกฺกวิจารานํ   ภงฺคกฺขเณ   เตสํ  กายสงฺขาโร  นุปฺปชฺชติ
โน   จ   เตสํ   วจีสงฺขาโร   น   นิรุชฺฌติ   วินา  อสฺสาสปสฺสาเสหิ
จิตฺตสฺส    อุปฺปาทกฺขเณ   วินา   วิตกฺกวิจาเรหิ   จิตฺตสฺส   ภงฺคกฺขเณ
นิโรธสมาปนฺนานํ   อสญฺญสตฺตานํ   เตสํ   กายสงฺขาโร   จ   นุปฺปชฺชติ
วจีสงฺขาโร  จ  น  นิรุชฺฌติ  ฯ  ยสฺส  วา  ปน  วจีสงฺขาโร น นิรุชฺฌติ
