	 [๑๓๔๔]  โย  ยโต  ปฏิฆานุสเยน นิรนุสโย โส ตโต มานานุสเยน
นิรนุสโยติ:   ตโย   ปุคฺคลา   กามธาตุยา  ทฺวีสุ  เวทนาสุ  รูปธาตุยา
อรูปธาตุยา   เต   ตโต   ปฏิฆานุสเยน  นิรนุสยา  โน  จ  เต  ตโต
มานานุสเยน   นิรนุสยา   เตว   ปุคฺคลา   อปริยาปนฺเน   เต   ตโต
ปฏิฆานุสเยน   จ   นิรนุสยา   มานานุสเยน   จ   นิรนุสยา  อนาคามี
กามธาตุยา   ทฺวีสุ   เวทนาสุ   รูปธาตุยา   อรูปธาตุยา   โส   ตโต
ปฏิฆานุสเยน   นิรนุสโย   โน   จ  โส  ตโต  มานานุสเยน  นิรนุสโย
โสว  ปุคฺคโล  ทุกฺขาย  เวทนาย  อปริยาปนฺเน  โส  ตโต ปฏิฆานุสเยน
จ    นิรนุสโย    มานานุสเยน    จ    นิรนุสโย    อรหา   สพฺพตฺถ
ปฏิฆานุสเยน  จ  นิรนุสโย  มานานุสเยน  จ  นิรนุสโย  ฯ  โย วา ปน
ยโต   มานานุสเยน   นิรนุสโย   โส  ตโต  ปฏิฆานุสเยน  นิรนุสโยติ:
ตโย   ปุคฺคลา   ทุกฺขาย  เวทนาย  เต  ตโต  มานานุสเยน  นิรนุสยา
โน  จ  เต  ตโต  ปฏิฆานุสเยน  นิรนุสยา  เตว  ปุคฺคลา อปริยาปนฺเน
เต   ตโต   มานานุสเยน   จ   นิรนุสยา  ปฏิฆานุสเยน  จ  นิรนุสยา
อรหา  สพฺพตฺถ  มานานุสเยน  จ  นิรนุสโย  ปฏิฆานุสเยน จ นิรนุสโย ฯ
โย   ยโต   ปฏิฆานุสเยน   นิรนุสโย  โส  ตโต  ทิฏฺฐานุสเยน  ฯเปฯ
วิจิกิจฺฉานุสเยน   นิรนุสโยติ:   ปุถุชฺชโน   กามธาตุยา  ทฺวีสุ  เวทนาสุ
รูปธาตุยา   อรูปธาตุยา   โส   ตโต  ปฏิฆานุสเยน  นิรนุสโย  โน  จ
โส   ตโต   วิจิกิจฺฉานุสเยน   นิรนุสโย   โสว  ปุคฺคโล  อปริยาปนฺเน
โส   ตโต   ปฏิฆานุสเยน  จ  นิรนุสโย  วิจิกิจฺฉานุสเยน  จ  นิรนุสโย
