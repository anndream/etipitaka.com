เวทนากฺขนฺโธ   ขนฺโธ   เจว   เวทนากฺขนฺโธ   จ   อวเสสา  ขนฺธา
ขนฺธา น เวทนากฺขนฺโธ ฯ
	[๖๙]   สญฺญา   ขนฺโธติ:   อามนฺตา  ฯ  ขนฺธา  สญฺญากฺขนฺโธติ:
สญฺญากฺขนฺโธ    ขนฺโธ   เจว   สญฺญากฺขนฺโธ   จ   อวเสสา   ขนฺธา
ขนฺธา น สญฺญากฺขนฺโธ ฯ
	[๗๐]  สงฺขารา  ขนฺโธติ:  อามนฺตา  ฯ  ขนฺธา  สงฺขารกฺขนฺโธติ:
สงฺขารกฺขนฺโธ   ขนฺโธ    เจว   สงฺขารกฺขนฺโธ   จ  อวเสสา  ขนฺธา
ขนฺธา น สงฺขารกฺขนฺโธ ฯ
	[๗๑]   วิญฺญาณํ  ขนฺโธติ:  อามนฺตา  ฯ  ขนฺธา  วิญฺญาณกฺขนฺโธติ:
วิญฺญาณกฺขนฺโธ     ขนฺโธ    เจว    วิญฺญาณกฺขนฺโธ    จ    อวเสสา
ขนฺธา ขนฺธา น วิญฺญาณกฺขนฺโธ ฯ
	[๗๒]   น   รูปํ   น  ขนฺโธติ:  รูปํ  ฐเปตฺวา  อวเสสา  ขนฺธา
น   รูปํ   ขนฺธา   รูปญฺจ   ขนฺเธ   จ  ฐเปตฺวา  อวเสสา  น  เจว
รูปํ น จ ขนฺธา ฯ น ขนฺธา น รูปกฺขนฺโธติ: อามนฺตา ฯ
	[๗๓]  น  เวทนา  น  ขนฺโธติ:  เวทนํ  ฐเปตฺวา อวเสสา ขนฺธา
น  เวทนา  ขนฺธา  เวทนญฺจ  ขนฺเธ  จ  ฐเปตฺวา  อวเสสา  น  เจว
เวทนา น จ ขนฺธา ฯ น ขนฺธา น เวทนากฺขนฺโธติ: อามนฺตา ฯ
	[๗๔]  น  สญฺญา  น  ขนฺโธติ:  สญฺญํ  ฐเปตฺวา  อวเสสา  ขนฺธา
น   สญฺญา   ขนฺธา  สญฺญญฺจ  ขนฺเธ  จ  ฐเปตฺวา  อวเสสา  น  เจว
สญฺญา น จ ขนฺธา ฯ น ขนฺธา น สญฺญากฺขนฺโธติ: อามนฺตา ฯ
