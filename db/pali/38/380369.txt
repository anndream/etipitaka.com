วจีสงฺขาโร    นุปฺปชฺชตีติ:    วินา   อสฺสาสปสฺสาเสหิ   วิตกฺกวิจารานํ
อุปฺปาทกฺขเณ   เตสํ   ตตฺถ   กายสงฺขาโร   นุปฺปชฺชติ   โน  จ  เตสํ๔
ตตฺถ   วจีสงฺขาโร   นุปฺปชฺชติ   สพฺเพสํ   จิตฺตสฺส   ภงฺคกฺขเณ   วินา
อสฺสาสปสฺสาเสหิ    อวิตกฺกอวิจารจิตฺตสฺส   อุปฺปาทกฺขเณ   อสญฺญสตฺตานํ
เตสํ    ตตฺถ    กายสงฺขาโร    จ    นุปฺปชฺชติ    วจีสงฺขาโร    จ
นุปฺปชฺชติ  ฯ  ยสฺส  วา  ปน  วจีสงฺขาโร  ฯเปฯ ยสฺสกมฺปิ ยสฺสยตฺถกมฺปิ
สทิสํ     วิตฺถาเรตพฺพํ     ฯ     ยสฺสยตฺถเก     นิโรธสมาปนฺนานนฺติ
น ลพฺภติ ฯ
		          ___________
	 [๑๐๕๐]   ยสฺส   กายสงฺขาโร   อุปฺปชฺชิตฺถ   ตสฺส  วจีสงฺขาโร
อุปฺปชฺชิตฺถาติ:   อามนฺตา   ฯ   ยสฺส   วา   ปน  วจีสงฺขาโร  ฯเปฯ
อามนฺตา   ฯ   ยสฺส   กายสงฺขาโร   อุปฺปชฺชิตฺถ   ตสฺส  จิตฺตสงฺขาโร
อุปฺปชฺชิตฺถาติ:   อามนฺตา   ฯ   ยสฺส   วา  ปน  จิตฺตสงฺขาโร  ฯเปฯ
อามนฺตา   ฯ   ยสฺส   วจีสงฺขาโร   อุปฺปชฺชิตฺถ   ตสฺส   จิตฺตสงฺขาโร
อุปฺปชฺชิตฺถาติ:   อามนฺตา   ฯ   ยสฺส   วา  ปน  จิตฺตสงฺขาโร  ฯเปฯ
อามนฺตา ฯ
	 [๑๐๕๑]   ยตฺถ   กายสงฺขาโร   อุปฺปชฺชิตฺถ   ฯเปฯ   ยตฺถกมฺปิ
สพฺพตฺถ เอกสทิสํ ฯ
	 [๑๐๕๒]   ยสฺส   ยตฺถ   กายสงฺขาโร   อุปฺปชฺชิตฺถ  ตสฺส  ตตฺถ
วจีสงฺขาโร    อุปฺปชฺชิตฺถาติ:    ทุติยชฺฌานํ    ตติยชฺฌานํ   สมาปนฺนานํ
