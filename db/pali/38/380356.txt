มคฺคสจฺจํ  น  นิรุชฺฌิสฺสติ  ตสฺส  ตตฺถ  สมุทยสจฺจํ นุปฺปชฺชตีติ: อาปายิกานํ
เย   จ  ปุถุชฺชนา  มคฺคํ  น  ปฏิลภิสฺสนฺติ  เตสํ  ตณฺหาย  อุปฺปาทกฺขเณ
เตสํ    ตตฺถ    มคฺคสจฺจํ   น   นิรุชฺฌิสฺสติ   โน   จ   เตสํ   ตตฺถ
สมุทยสจฺจํ   นุปฺปชฺชติ   อคฺคมคฺคสฺส   ภงฺคกฺขเณ    อรหนฺตานํ  เย  จ
ปุถุชฺชนา  มคฺคํ น ปฏิลภิสฺสนฺติ เตสํ ตณฺหาย ภงฺคกฺขเณ ตณฺหาวิปฺปยุตฺตจิตฺเต
วตฺตมาเน       อสญฺญสตฺตานํ      เตสํ      ตตฺถ      มคฺคสจฺจญฺจ
น นิรุชฺฌิสฺสติ สมุทยสจฺจญฺจ นุปฺปชฺชติ ฯ
		          ________________
	 [๑๐๑๖]  ยสฺส  ทุกฺขสจฺจํ  อุปฺปชฺชิตฺถ ตสฺส สมุทยสจฺจํ นิรุชฺฌิสฺสตีติ:
ยถา   นิโรธวาเร   อตีเตนานาคตา   ปุจฺฉา   อนุโลมมฺปิ   ปจฺจนิยมฺปิ
วิภตฺตํ เอวํ อุปฺปาทนิโรธวาเรปิ อสมฺโมหนฺเต น วิภชิตพฺพํ ฯ
		     อุปฺปาทนิโรธวารํ นิฏฺฐิตํ ฯ
		         ปวตฺติวาโร ฯ
		          ___________
		          ปริญฺญาวาโร
	 [๑๐๑๗]   โย   ทุกฺขสจฺจํ  ปริชานาติ  โส  สมุทยสจฺจํ  ปชหตีติ:
อามนฺตา  ฯ  โย  วา  ปน  สมุทยสจฺจํ ปชหติ โส ทุกฺขสจฺจํ ปริชานาตีติ:
อามนฺตา    ฯ    โย   ทุกฺขสจฺจํ   น   ปริชานาติ   โส   สมุทยสจฺจํ
นปฺปชหตีติ:   อามนฺตา   ฯ   โย   วา   ปน   สมุทยสจฺจํ   นปฺปชหติ
โส ทุกฺขสจฺจํ น ปริชานาตีติ: อามนฺตา ฯ
