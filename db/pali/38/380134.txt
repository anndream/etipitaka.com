อุปฺปชฺชิตฺถ    อิตเรสํ    ปญฺจโวการํ    อุปปชฺชนฺตานํ    เตสํ    ตตฺถ
รูปายตนญฺจ    อุปฺปชฺชติ    มนายตนญฺจ   อุปฺปชฺชิตฺถ   ฯ   ยสฺส   วา
ปน   ยตฺถ   มนายตนํ   อุปฺปชฺชิตฺถ  ตสฺส  ตตฺถ  รูปายตนํ  อุปฺปชฺชตีติ:
ปญฺจโวการา   จวนฺตานํ   อรูปานํ   เตสํ   ตตฺถ  มนายตนํ  อุปฺปชฺชิตฺถ
โน   จ   เตสํ   ตตฺถ  รูปายตนํ  อุปฺปชฺชติ  ปญฺจโวการํ  อุปปชฺชนฺตานํ
เตสํ ตตฺถ มนายตนญฺจ อุปฺปชฺชิตฺถ รูปายตนญฺจ อุปฺปชฺชติ ฯ
	[๔๒๖]   ยสฺส  ยตฺถ  รูปายตนํ  อุปฺปชฺชติ  ตสฺส  ตตฺถ  ธมฺมายตนํ
อุปฺปชฺชิตฺถาติ:    สุทฺธาวาสํ    อุปปชฺชนฺตานํ   เตสํ   ตตฺถ   รูปายตนํ
อุปฺปชฺชติ   โน   จ   เตสํ   ตตฺถ   ธมฺมายตนํ   อุปฺปชฺชิตฺถ   อิตเรสํ
สรูปกานํ  อุปปชฺชนฺตานํ  เตสํ  ตตฺถ  รูปายตนญฺจ  อุปฺปชฺชติ ธมฺมายตนญฺจ
อุปฺปชฺชิตฺถ    ฯ    ยสฺส   วา   ปน   ยตฺถ   ธมฺมายตนํ   อุปฺปชฺชิตฺถ
ตสฺส   ตตฺถ   รูปายตนํ   อุปฺปชฺชตีติ:   สพฺเพสํ   จวนฺตานํ   อรูปกานํ
อุปปชฺชนฺตานํ   เตสํ   ตตฺถ   ธมฺมายตนํ   อุปฺปชฺชิตฺถ   โน   จ  เตสํ
ตตฺถ    รูปายตนํ   อุปฺปชฺชติ   สรูปกานํ   อุปปชฺชนฺตานํ   เตสํ   ตตฺถ
ธมฺมายตนญฺจ อุปฺปชฺชิตฺถ รูปายตนญฺจ อุปฺปชฺชติ ฯ
	[๔๒๗]   ยสฺส  ยตฺถ  มนายตนํ  อุปฺปชฺชติ  ตสฺส  ตตฺถ  ธมฺมายตนํ
อุปฺปชฺชิตฺถาติ:    สุทฺธาวาสํ    อุปปชฺชนฺตานํ   เตสํ   ตตฺถ   มนายตนํ
อุปฺปชฺชติ   โน   จ   เตสํ   ตตฺถ   ธมฺมายตนํ   อุปฺปชฺชิตฺถ   อิตเรสํ
สจิตฺตกานํ  อุปปชฺชนฺตานํ  เตสํ  ตตฺถ  มนายตนญฺจ อุปฺปชฺชติ ธมฺมายตนญฺจ
อุปฺปชฺชิตฺถ    ฯ    ยสฺส   วา   ปน   ยตฺถ   ธมฺมายตนํ   อุปฺปชฺชิตฺถ
