อามนฺตา  ฯ  น  กาโย  น  กายายตนนฺติ:  อามนฺตา  ฯ  น กายายตนํ
น   กาโยติ:   กายายตนํ   ฐเปตฺวา  อวเสโส  กาโย  น  กายายตนํ
กาโย   กายญฺจ   กายายตนญฺจ   ฐเปตฺวา  อวเสโส  น  เจว  กาโย
น  จ  กายายตนํ  ฯ  น  รูปํ  น  รูปายตนนฺติ: อามนฺตา ฯ น รูปายตนํ
น  รูปนฺติ:  รูปายตนํ  ฐเปตฺวา  อวเสสํ  รูปํ  น  รูปายตนํ  รูปํ รูปญฺจ
รูปายตนญฺจ   ฐเปตฺวา   อวเสสํ   น  เจว  รูปํ  น  จ  รูปายตนํ  ฯ
น  สทฺโท  น  สทฺทายตนนฺติ:  อามนฺตา  ฯ  น  สทฺทายตนํ  น สทฺโทติ:
อามนฺตา  ฯ  น  คนฺโธ  น  คนฺธายตนนฺติ:  อามนฺตา  ฯ  น คนฺธายตนํ
น  คนฺโธติ:  สีลคนฺโธ  สมาธิคนฺโธ  ปญฺญาคนฺโธ  น  คนฺธายตนํ  คนฺโธ
คนฺธญฺจ   คนฺธายตนญฺจ   ฐเปตฺวา   อวเสสา  น  เจว  คนฺโธ  น  จ
คนฺธายตนํ  ฯ  น รโส น รสายตนนฺติ: อามนฺตา ฯ น รสายตนํ น รโสติ:
อตฺถรโส  ธมฺมรโส  วิมุตฺติรโส  น  รสายตนํ  รโส  รสญฺจ  รสายตนญฺจ
ฐเปตฺวา  อวเสสา  น  เจว  รโส  น  จ  รสายตนํ  ฯ  น โผฏฺฐพฺโพ
น  โผฏฺฐพฺพายตนนฺติ:  อามนฺตา  ฯ  น  โผฏฺฐพฺพายตนํ  น โผฏฺฐพฺโพติ:
อามนฺตา   ฯ   น  มโน  น  มนายตนนฺติ:  อามนฺตา  ฯ  น  มนายตนํ
น   มโนติ:  อามนฺตา  ฯ  น  ธมฺโม  น  ธมฺมายตนนฺติ:  อามนฺตา  ฯ
น   ธมฺมายตนํ   น   ธมฺโมติ:  ธมฺมายตนํ  ฐเปตฺวา  อวเสโส  ธมฺโม
น   ธมฺมายตนํ   ธมฺโม   ธมฺมญฺจ   ธมฺมายตนญฺจ   ฐเปตฺวา  อวเสโส
น เจว ธมฺโม น จ ธมฺมายตนํ ฯ
		          ________________
