นิรุชฺฌิสฺสตีติ:    อามนฺตา   ฯ   ยสฺส   วา   ปน   ยตฺถ   ธมฺมายตนํ
นิรุชฺฌิสฺสติ   ตสฺส   ตตฺถ   มนายตนํ   อุปฺปชฺชตีติ:   สพฺเพสํ  จวนฺตานํ
อจิตฺตกานํ   อุปปชฺชนฺตานํ   เตสํ  ตตฺถ  ธมฺมายตนํ  นิรุชฺฌิสฺสติ  โน  จ
เตสํ   ตตฺถ   มนายตนํ   อุปฺปชฺชติ   สจิตฺตกานํ   อุปปชฺชนฺตานํ   เตสํ
ตตฺถ ธมฺมายตนญฺจ นิรุชฺฌิสฺสติ มนายตนญฺจ อุปฺปชฺชติ ฯ
	[๗๖๗]    ยสฺส   จกฺขายตนํ   นุปฺปชฺชติ   ตสฺส   โสตายตนํ   น
นิรุชฺฌิสฺสตีติ:    สพฺเพสํ   จวนฺตานํ   อจกฺขุกานํ   อุปปชฺชนฺตานํ   เตสํ
จกฺขายตนํ  นุปฺปชฺชติ  โน  จ  เตสํ โสตายตนํ น นิรุชฺฌิสฺสติ ปญฺจโวกาเร
ปรินิพฺพนฺตานํ    อรูเป   ปจฺฉิมภวิกานํ   เย   จ   อรูปํ   อุปปชฺชิตฺวา
ปรินิพฺพายิสฺสนฺติ    เตสํ    จวนฺตานํ   เตสํ   จกฺขายตนญฺจ   นุปฺปชฺชติ
โสตายตนญฺจ  น  นิรุชฺฌิสฺสติ  ฯ  ยสฺส  วา  ปน โสตายตนํ น นิรุชฺฌิสฺสติ
ตสฺส จกฺขายตนํ นุปฺปชฺชตีติ: อามนฺตา ฯ
	[๗๖๘]    ยสฺส   จกฺขายตนํ   นุปฺปชฺชติ   ตสฺส   ฆานายตนํ   น
นิรุชฺฌิสฺสตีติ:    สพฺเพสํ   จวนฺตานํ   อจกฺขุกานํ   อุปปชฺชนฺตานํ   เตสํ
จกฺขายตนํ   นุปฺปชฺชติ   โน   จ   เตสํ   ฆานายตนํ   น   นิรุชฺฌิสฺสติ
ปญฺจโวกาเร   ปรินิพฺพนฺตานํ   อรูเป   ปจฺฉิมภวิกานํ  เย  จ  รูปาวจรํ
อรูปาวจรํ    อุปปชฺชิตฺวา    ปรินิพฺพายิสฺสนฺติ   เตสํ   จวนฺตานํ   เตสํ
จกฺขายตนญฺจ    นุปฺปชฺชติ   ฆานายตนญฺจ   น   นิรุชฺฌิสฺสติ   ฯ   ยสฺส
วา   ปน   ฆานายตนํ   น   นิรุชฺฌิสฺสติ  ตสฺส  จกฺขายตนํ  นุปฺปชฺชตีติ:
ปจฺฉิมภวิกานํ   รูปาวจรํ  อุปปชฺชนฺตานํ  เตสํ  ฆานายตนํ  น  นิรุชฺฌิสฺสติ
