โส  ตโต  วิจิกิจฺฉานุสเยน  จ  สานุสโย  ปฏิฆานุสเยน  จ  สานุสโย ฯ
โย  ยโต  ปฏิฆานุสเยน  สานุสโย  โส ตโต ภวราคานุสเยน สานุสโยติ:
โน   ฯ   โย   วา  ปน  ยโต  ภวราคานุสเยน  สานุสโย  โส  ตโต
ปฏิฆานุสเยน   สานุสโยติ:  โน  ฯ  โย  ยโต  ปฏิฆานุสเยน  สานุสโย
โส   ตโต   อวิชฺชานุสเยน   สานุสโยติ:  อามนฺตา  ฯ  โย  วา  ปน
ยโต   อวิชฺชานุสเยน   สานุสโย  โส  ตโต  ปฏิฆานุสเยน  สานุสโยติ:
อนาคามี   กามธาตุยา   ตีสุ   เวทนาสุ   รูปธาตุยา  อรูปธาตุยา  โส
ตโต  อวิชฺชานุสเยน  สานุสโย  โน  จ  โส ตโต ปฏิฆานุสเยน สานุสโย
ตโย   ปุคฺคลา   กามธาตุยา   ทฺวีสุ  เวทนาสุ  รูปธาตุยา  อรูปธาตุยา
เต   ตโต  อวิชฺชานุสเยน  สานุสยา  โน  จ  เต  ตโต  ปฏิฆานุสเยน
สานุสยา  เตว  ปุคฺคลา  ทุกฺขาย  เวทนาย  เต  ตโต อวิชฺชานุสเยน จ
สานุสยา ปฏิฆานุสเยน จ สานุสยา ฯ
	 [๑๓๑๒]  โย  ยโต  มานานุสเยน สานุสโย โส ตโต ทิฏฺฐานุสเยน
ฯเปฯ    วิจิกิจฺฉานุสเยน   สานุสโยติ:   ตโย   ปุคฺคลา   กามธาตุยา
ทฺวีสุ   เวทนาสุ   รูปธาตุยา   อรูปธาตุยา   เต   ตโต  มานานุสเยน
สานุสยา   โน   จ   เต   ตโต  วิจิกิจฺฉานุสเยน  สานุสยา  ปุถุชฺชโน
กามธาตุยา  ทฺวีสุ  เวทนาสุ รูปธาตุยา อรูปธาตุยา โส ตโต มานานุสเยน
จ   สานุสโย   วิจิกิจฺฉานุสเยน   จ   สานุสโย   ฯ   โย   วา  ปน
ยโต   วิจิกิจฺฉานุสเยน  สานุสโย  โส  ตโต  มานานุสเยน  สานุสโยติ:
ปุถุชฺชโน   ทุกฺขาย   เวทนาย   โส   ตโต  วิจิกิจฺฉานุสเยน  สานุสโย
