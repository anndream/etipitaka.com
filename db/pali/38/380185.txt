จกฺขายตนํ น นิรุชฺฌิสฺสตีติ: อามนฺตา ฯ
	[๕๖๖]   ยสฺส   ฆานายตนํ   น   นิรุชฺฌิสฺสติ  ตสฺส  รูปายตนํ  น
นิรุชฺฌิสฺสตีติ:   ปจฺฉิมภวิกานํ  รูปาวจรํ  อุปปชฺชนฺตานํ  เย  จ  รูปาวจรํ
อุปปชฺชิตฺวา    ปรินิพฺพายิสฺสนฺติ    เตสํ   จวนฺตานํ   เตสํ   ฆานายตนํ
น   นิรุชฺฌิสฺสติ   โน  จ  เตสํ  รูปายตนํ  น  นิรุชฺฌิสฺสติ  ปญฺจโวกาเร
ปรินิพฺพนฺตานํ    อรูเป   ปจฺฉิมภวิกานํ   เย   จ   อรูปํ   อุปปชฺชิตฺวา
ปรินิพฺพายิสฺสนฺติ   เตสํ   จวนฺตานํ   เตสํ  ฆานายตนญฺจ  น  นิรุชฺฌิสฺสติ
รูปายตนญฺจ  น  นิรุชฺฌิสฺสติ  ฯ  ยสฺส  วา  ปน  รูปายตนํ  น นิรุชฺฌิสฺสติ
ตสฺส ฆานายตนํ น นิรุชฺฌิสฺสตีติ: อามนฺตา ฯ
	[๕๖๗]   ยสฺส  ฆานายตนํ  น  นิรุชฺฌิสฺสติ  ตสฺส  มนายตนํ  ฯเปฯ
ธมฺมายตนํ    น   นิรุชฺฌิสฺสตีติ:   ปจฺฉิมภวิกานํ   รูปาวจรํ   อรูปาวจรํ
อุปปชฺชนฺตานํ  เย  จ  รูปาวจรํ  อรูปาวจรํ  อุปปชฺชิตฺวา ปรินิพฺพายิสฺสนฺติ
เตสํ   จวนฺตานํ   เตสํ   ฆานายตนํ   น   นิรุชฺฌิสฺสติ   โน  จ  เตสํ
ธมฺมายตนํ  น  นิรุชฺฌิสฺสติ  ปรินิพฺพนฺตานํ  เตสํ ฆานายตนญฺจ น นิรุชฺฌิสฺสติ
ธมฺมายตนญฺจ    น    นิรุชฺฌิสฺสติ   ฯ   ยสฺส   วา   ปน   ธมฺมายตนํ
น นิรุชฺฌิสฺสติ ตสฺส ฆานายตนํ น นิรุชฺฌิสฺสตีติ: อามนฺตา ฯ
	[๕๖๘]   ยสฺส   รูปายตนํ  น  นิรุชฺฌิสฺสติ  ตสฺส  มนายตนํ  ฯเปฯ
ธมฺมายตนํ    น    นิรุชฺฌิสฺสตีติ:   ปจฺฉิมภวิกานํ   อรูปํ   อุปปชฺชนฺตานํ
เย   จ   อรูปํ   อุปปชฺชิตฺวา   ปรินิพฺพายิสฺสนฺติ  เตสํ  จวนฺตานํ  เตสํ
รูปายตนํ   น   นิรุชฺฌิสฺสติ   โน   จ  เตสํ  ธมฺมายตนํ  น  นิรุชฺฌิสฺสติ
