นุปฺปชฺชิตฺถาติ:    อุปฺปชฺชิตฺถ    ฯ    ยสฺส   วา   ปน   สญฺญากฺขนฺโธ
นุปฺปชฺชิตฺถ ตสฺส เวทนากฺขนฺโธ นุปฺปชฺชตีติ: นตฺถิ ฯ
	[๑๔๓]    ยตฺถ    รูปกฺขนฺโธ   นุปฺปชฺชติ   ตตฺถ   เวทนากฺขนฺโธ
นุปฺปชฺชิตฺถาติ:    อุปฺปชฺชิตฺถ    ฯ   ยตฺถ   วา   ปน   เวทนากฺขนฺโธ
นุปฺปชฺชิตฺถ ตตฺถ รูปกฺขนฺโธ นุปฺปชฺชตีติ: อุปฺปชฺชติ ฯ
	[๑๔๔]   ยตฺถ   เวทนากฺขนฺโธ   นุปฺปชฺชติ   ตตฺถ   สญฺญากฺขนฺโธ
นุปฺปชฺชิตฺถาติ:   อามนฺตา  ฯ  ยตฺถ  วา  ปน  สญฺญากฺขนฺโธ  นุปฺปชฺชิตฺถ
ตตฺถ เวทนากฺขนฺโธ นุปฺปชฺชตีติ: อามนฺตา ฯ
	[๑๔๕]  ยสฺส  ยตฺถ  รูปกฺขนฺโธ  นุปฺปชฺชติ ตสฺส ตตฺถ เวทนากฺขนฺโธ
นุปฺปชฺชิตฺถาติ:    ปญฺจโวการา    จวนฺตานํ    อรูปานํ    เตสํ   ตตฺถ
รูปกฺขนฺโธ   นุปฺปชฺชติ   โน  จ  เตสํ  ตตฺถ  เวทนากฺขนฺโธ  นุปฺปชฺชิตฺถ
สุทฺธาวาเส    ปรินิพฺพนฺตานํ    อสญฺญสตฺตา    จวนฺตานํ   เตสํ   ตตฺถ
รูปกฺขนฺโธ   จ   นุปฺปชฺชติ   เวทนากฺขนฺโธ   จ   นุปฺปชฺชิตฺถ  ฯ  ยสฺส
วา   ปน   ยตฺถ   เวทนากฺขนฺโธ   นุปฺปชฺชิตฺถ  ตสฺส  ตตฺถ  รูปกฺขนฺโธ
นุปฺปชฺชตีติ:    สุทฺธาวาสํ    อุปปชฺชนฺตานํ    อสญฺญสตฺตํ   อุปปชฺชนฺตานํ
เตสํ  ตตฺถ  เวทนากฺขนฺโธ  นุปฺปชฺชิตฺถ  โน  จ  เตสํ  ตตฺถ  รูปกฺขนฺโธ
นุปฺปชฺชติ   สุทฺธาวาเส   ปรินิพฺพนฺตานํ   อสญฺญสตฺตา   จวนฺตานํ   เตสํ
ตตฺถ เวทนากฺขนฺโธ จ นุปฺปชฺชิตฺถ รูปกฺขนฺโธ จ นุปฺปชฺชติ ฯ
	[๑๔๖]   ยสฺส   ยตฺถ   เวทนากฺขนฺโธ   นุปฺปชฺชติ   ตสฺส   ตตฺถ
สญฺญากฺขนฺโธ    นุปฺปชฺชิตฺถาติ:   จตุโวการา   ปญฺจโวการา   จวนฺตานํ
