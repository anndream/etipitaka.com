	[๖๗๕] ยตฺถ จกฺขายตนํ น นิรุชฺฌิตฺถ ฯเปฯ
	[๖๗๖]  ยสฺส  ยตฺถ  จกฺขายตนํ  น  นิรุชฺฌิตฺถ ตสฺส ตตฺถ โสตายตนํ
น   นิรุชฺฌิสฺสตีติ:   สุทฺธาวาสํ   อุปปชฺชนฺตานํ   เตสํ  ตตฺถ  จกฺขายตนํ
น  นิรุชฺฌิตฺถ  โน  จ  เตสํ  ตตฺถ  โสตายตนํ  น นิรุชฺฌิสฺสติ สุทฺธาวาเส
ปรินิพฺพนฺตานํ    อสญฺญสตฺตานํ    อรูปานํ   เตสํ   ตตฺถ   จกฺขายตนญฺจ
น   นิรุชฺฌิตฺถ   โสตายตนญฺจ  น  นิรุชฺฌิสฺสติ  ฯ  ยสฺส  วา  ปน  ยตฺถ
โสตายตนํ   น   นิรุชฺฌิสฺสติ   ตสฺส  ตตฺถ  จกฺขายตนํ  น  นิรุชฺฌิตฺถาติ:
ปญฺจโวกาเร   ปรินิพฺพนฺตานํ   เตสํ   ตตฺถ   โสตายตนํ  น  นิรุชฺฌิสฺสติ
โน  จ  เตสํ  ตตฺถ  จกฺขายตนํ  น  นิรุชฺฌิตฺถ  สุทฺธาวาเส ปรินิพฺพนฺตานํ
อสญฺญสตฺตานํ   อรูปานํ   เตสํ   ตตฺถ   โสตายตนญฺจ   น   นิรุชฺฌิสฺสติ
จกฺขายตนญฺจ น นิรุชฺฌิตฺถ ฯ
	[๖๗๗]  ยสฺส  ยตฺถ  จกฺขายตนํ  น  นิรุชฺฌิตฺถ ตสฺส ตตฺถ ฆานายตนํ
น   นิรุชฺฌิสฺสตีติ:   อามนฺตา   ฯ   ยสฺส   วา  ปน  ยตฺถ  ฆานายตนํ
น   นิรุชฺฌิสฺสติ   ตสฺส  ตตฺถ  จกฺขายตนํ  น  นิรุชฺฌิตฺถาติ:  กามาวจเร
ปรินิพฺพนฺตานํ   รูปาวจรานํ   เตสํ   ตตฺถ   ฆานายตนํ   น  นิรุชฺฌิสฺสติ
โน  จ  เตสํ  ตตฺถ  จกฺขายตนํ  น  นิรุชฺฌิตฺถ สุทฺธาวาสานํ อสญฺญสตฺตานํํ
อรูปานํ   เตสํ   ตตฺถ   ฆานายตนญฺจ   น   นิรุชฺฌิสฺสติ   จกฺขายตนญฺจ
น นิรุชฺฌิตฺถ ฯ
	[๖๗๘]  ยสฺส  ยตฺถ  จกฺขายตนํ  น  นิรุชฺฌิตฺถ  ตสฺส ตตฺถ รูปายตนํ
น    นิรุชฺฌิสฺสตีติ:    สุทฺธาวาสํ   อุปปชฺชนฺตานํ   อสญฺญสตฺตานํ   เตสํ
