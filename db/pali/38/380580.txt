อวิชฺชานุสยํ    นปฺปชหติ    ทฺวินฺนํ   มคฺคสมงฺคีนํ   ฐเปตฺวา   อวเสสา
ปุคฺคลา    ปฏิฆานุสยญฺจ   นปฺปชหนฺติ   อวิชฺชานุสยญฺจ   นปฺปชหนฺติ   ฯ
โย   วา   ปน   อวิชฺชานุสยํ   นปฺปชหติ  โส  ปฏิฆานุสยํ  นปฺปชหตีติ:
อนาคามิมคฺคสมงฺคี   อวิชฺชานุสยํ   นปฺปชหติ   โน   จ  โส  ปฏิฆานุสยํ
นปฺปชหติ  ทฺวินฺนํ  มคฺคสมงฺคีนํ  ฐเปตฺวา  อวเสสา ปุคฺคลา อวิชฺชานุสยญฺจ
นปฺปชหนฺติ ปฏิฆานุสยญฺจ นปฺปชหนฺติ ฯ
	[๑๓๘๙]   โย   มานานุสยํ   นปฺปชหติ   โส   ทิฏฺฐานุสยํ  ฯเปฯ
วิจิกิจฺฉานุสยํ   นปฺปชหตีติ:   อฏฺฐมโก   มานานุสยํ   นปฺปชหติ  โน  จ
โส     วิจิกิจฺฉานุสยํ     นปฺปชหติ     อคฺคมคฺคสมงฺคิญฺจ    อฏฺฐมกญฺจ
ฐเปตฺวา   อวเสสา  ปุคฺคลา  มานานุสยญฺจ  นปฺปชหนฺติ  วิจิกิจฺฉานุสยญฺจ
นปฺปชหนฺติ    ฯ    โย    วา   ปน   วิจิกิจฺฉานุสยํ   นปฺปชหติ   โส
มานานุสยํ    นปฺปชหตีติ:    อคฺคมคฺคสมงฺคี    วิจิกิจฺฉานุสยํ   นปฺปชหติ
โน   จ   โส   มานานุสยํ   นปฺปชหติ   อคฺคมคฺคสมงฺคิญฺจ   อฏฺฐมกญฺจ
ฐเปตฺวา   อวเสสา  ปุคฺคลา  วิจิกิจฺฉานุสยญฺจ  นปฺปชหนฺติ  มานานุสยญฺจ
นปฺปชหนฺติ    ฯ    โย    มานานุสยํ   นปฺปชหติ   โส   ภวราคานุสยํ
ฯเปฯ    อวิชฺชานุสยํ   นปฺปชหตีติ:   อามนฺตา   ฯ   โย   วา   ปน
อวิชฺชานุสยํ นปฺปชหติ โส มานานุสยํ นปฺปชหตีติ: อามนฺตา ฯ
	[๑๓๙๐]  โย  ทิฏฺฐานุสยํ  นปฺปชหติ  โส  วิจิกิจฺฉานุสยํ นปฺปชหตีติ:
อามนฺตา    ฯ    โย    วา    ปน   วิจิกิจฺฉานุสยํ   นปฺปชหติ   โส
ทิฏฺฐานุสยํ นปฺปชหตีติ: อามนฺตา ฯเปฯ
