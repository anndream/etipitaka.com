อุปปชฺชนฺตานํ   เตสํ   ตตฺถ  จกฺขายตนํ  นุปฺปชฺชติ  โน  จ  เตสํ  ตตฺถ
โสตายตนํ    นุปฺปชฺชิสฺสติ   ปญฺจโวกาเร   ปรินิพฺพนฺตานํ   อสญฺญสตฺตานํ
อรูปานํ    เตสํ    ตตฺถ    จกฺขายตนญฺจ    นุปฺปชฺชติ    โสตายตนญฺจ
นุปฺปชฺชิสฺสติ   ฯ   ยสฺส   วา   ปน   ยตฺถ   โสตายตนํ   นุปฺปชฺชิสฺสติ
ตสฺส    ตตฺถ    จกฺขายตนํ   นุปฺปชฺชตีติ:   ปจฺฉิมภวิกานํ   ปญฺจโวการํ
อุปปชฺชนฺตานํ   เตสํ   ตตฺถ   โสตายตนํ   นุปฺปชฺชิสฺสติ   โน  จ  เตสํ
ตตฺถ   จกฺขายตนํ   นุปฺปชฺชติ  ปญฺจโวกาเร  ปรินิพฺพนฺตานํ  อสญฺญสตฺตานํ
อรูปานํ    เตสํ    ตตฺถ    โสตายตนญฺจ   นุปฺปชฺชิสฺสติ   จกฺขายตนญฺจ
นุปฺปชฺชติ ฯ
	[๔๗๗]  ยสฺส  ยตฺถ  จกฺขายตนํ  นุปฺปชฺชติ  ตสฺส  ตตฺถ  ฆานายตนํ
นุปฺปชฺชิสฺสตีติ:  กามาวจรา  จวนฺตานํ  อจกฺขุกานํ กามาวจรํ อุปปชฺชนฺตานํ
เตสํ   ตตฺถ   จกฺขายตนํ   นุปฺปชฺชติ   โน  จ  เตสํ  ตตฺถ  ฆานายตนํ
นุปฺปชฺชิสฺสติ     กามาวจเร    ปรินิพฺพนฺตานํ    รูปาวจรา    จวนฺตานํ
อสญฺญสตฺตานํ  อรูปานํ  เตสํ  ตตฺถ  จกฺขายตนญฺจ  นุปฺปชฺชติ ฆานายตนญฺจ
นุปฺปชฺชิสฺสติ   ฯ   ยสฺส   วา   ปน   ยตฺถ   ฆานายตนํ   นุปฺปชฺชิสฺสติ
ตสฺส    ตตฺถ    จกฺขายตนํ    นุปฺปชฺชตีติ:   ปจฺฉิมภวิกานํ   กามาวจรํ
อุปปชฺชนฺตานํ    รูปาวจรํ    อุปปชฺชนฺตานํ    เตสํ   ตตฺถ   ฆานายตนํ
นุปฺปชฺชิสฺสติ   โน   จ   เตสํ  ตตฺถ  จกฺขายตนํ  นุปฺปชฺชติ  กามาวจเร
ปรินิพฺพนฺตานํ    รูปาวจรา   จวนฺตานํ   อสญฺญสตฺตานํ   อรูปานํ   เตสํ
ตตฺถ ฆานายตนญฺจ นุปฺปชฺชิสฺสติ จกฺขายตนญฺจ นุปฺปชฺชติ ฯ
