อวิชฺชานุสโย   นานุเสติ   ตสฺส   ตตฺถ   กามราคานุสโย   นานุเสตีติ:
อามนฺตา ฯ
	 [๑๒๗๘]   ยสฺส   ยตฺถ   ปฏิฆานุสโย   นานุเสติ   ตสฺส   ตตฺถ
มานานุสโย   นานุเสตีติ:  ติณฺณํ  ปุคฺคลานํ  กามธาตุยา  ทฺวีสุ  เวทนาสุ
รูปธาตุยา   อรูปธาตุยา   เตสํ   ตตฺถ  ปฏิฆานุสโย  นานุเสติ  โน  จ
เตสํ   ตตฺถ   มานานุสโย  นานุเสติ  เตสํเยว  ปุคฺคลานํ  อปริยาปนฺเน
เตสํ   ตตฺถ   ปฏิฆานุสโย   จ   นานุเสติ   มานานุสโย  จ  นานุเสติ
อนาคามิสฺส   กามธาตุยา   ทฺวีสุ   เวทนาสุ   รูปธาตุยา   อรูปธาตุยา
ตสฺส   ตตฺถ   ปฏิฆานุสโย  นานุเสติ  โน  จ  ตสฺส  ตตฺถ  มานานุสโย
นานุเสติ   ตสฺเสว   ปุคฺคลสฺส   ทุกฺขาย  เวทนาย  อปริยาปนฺเน  ตสฺส
ตตฺถ   ปฏิฆานุสโย   จ   นานุเสติ  มานานุสโย  จ  นานุเสติ  อรหโต
สพฺพตฺถ   ปฏิฆานุสโย   จ   นานุเสติ   มานานุสโย   จ  นานุเสติ  ฯ
ยสฺส   วา  ปน  ยตฺถ  มานานุสโย  นานุเสติ  ตสฺส  ตตฺถ  ปฏิฆานุสโย
นานุเสตีติ:     ติณฺณํ     ปุคฺคลานํ     ทุกฺขาย     เวทนาย    เตสํ
ตตฺถ   มานานุสโย   นานุเสติ   โน   จ   เตสํ   ตตฺถ   ปฏิฆานุสโย
นานุเสติ   เตสํเยว   ปุคฺคลานํ  อปริยาปนฺเน  เตสํ  ตตฺถ  มานานุสโย
จ    นานุเสติ    ปฏิฆานุสโย    จ    นานุเสติ    อรหโต   สพฺพตฺถ
มานานุสโย   จ   นานุเสติ  ปฏิฆานุสโย  จ  นานุเสติ  ฯ  ยสฺส  ยตฺถ
ปฏิฆานุสโย   นานุเสติ  ตสฺส  ตตฺถ  ทิฏฺฐานุสโย  ฯเปฯ  วิจิกิจฺฉานุสโย
นานุเสตีติ:    ปุถุชฺชนสฺส   กามธาตุยา   ทฺวีสุ   เวทนาสุ   รูปธาตุยา
