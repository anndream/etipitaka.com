	[๒๑๒] ยตฺถ รูปกฺขนฺโธ นิรุชฺฌิตฺถ ฯเปฯ
	[๒๑๓]  ยสฺส  ยตฺถ  รูปกฺขนฺโธ  นิรุชฺฌิตฺถ ตสฺส ตตฺถ เวทนากฺขนฺโธ
นิรุชฺฌิสฺสตีติ:    ปญฺจโวกาเร    ปรินิพฺพนฺตานํ    อสญฺญสตฺตานํ    เตสํ
ตตฺถ  รูปกฺขนฺโธ  นิรุชฺฌิตฺถ  โน  จ  เตสํ ตตฺถ เวทนากฺขนฺโธ นิรุชฺฌิสฺสติ
อิตเรสํ  ปญฺจโวการานํ  เตสํ  ตตฺถ รูปกฺขนฺโธ จ นิรุชฺฌิตฺถ เวทนากฺขนฺโธ
จ   นิรุชฺฌิสฺสติ   ฯ   ยสฺส  วา  ปน  ยตฺถ  เวทนากฺขนฺโธ  นิรุชฺฌิสฺสติ
ตสฺส    ตตฺถ    รูปกฺขนฺโธ   นิรุชฺฌิตฺถาติ:   สุทฺธาวาสํ   อุปปชฺชนฺตานํ
อรูปานํ   เตสํ   ตตฺถ  เวทนากฺขนฺโธ  นิรุชฺฌิสฺสติ  โน  จ  เตสํ  ตตฺถ
รูปกฺขนฺโธ  นิรุชฺฌิตฺถ  อิตเรสํ  ปญฺจโวการานํ  เตสํ  ตตฺถ เวทนากฺขนฺโธ
จ นิรุชฺฌิสฺสติ รูปกฺขนฺโธ จ นิรุชฺฌิตฺถ ฯ
	[๒๑๔]   ยสฺส   ยตฺถ   เวทนากฺขนฺโธ   นิรุชฺฌิตฺถ   ตสฺส   ตตฺถ
สญฺญากฺขนฺโธ   นิรุชฺฌิสฺสตีติ:   ปรินิพฺพนฺตานํ  เตสํ  ตตฺถ  เวทนากฺขนฺโธ
นิรุชฺฌิตฺถ    โน    จ    เตสํ    ตตฺถ    สญฺญากฺขนฺโธ    นิรุชฺฌิสฺสติ
อิตเรสํ   จตุโวการานํ   ปญฺจโวการานํ  เตสํ  ตตฺถ  เวทนากฺขนฺโธ  จ
นิรุชฺฌิตฺถ   สญฺญากฺขนฺโธ   จ   นิรุชฺฌิสฺสติ   ฯ   ยสฺส  วา  ปน  ยตฺถ
สญฺญากฺขนฺโธ   นิรุชฺฌิสฺสติ   ตสฺส   ตตฺถ   เวทนากฺขนฺโธ  นิรุชฺฌิตฺถาติ:
สุทฺธาวาสํ    อุปปชฺชนฺตานํ    เตสํ   ตตฺถ   สญฺญากฺขนฺโธ   นิรุชฺฌิสฺสติ
โน   จ   เตสํ  ตตฺถ  เวทนากฺขนฺโธ  นิรุชฺฌิตฺถ  อิตเรสํ  จตุโวการานํ
ปญฺจโวการานํ  เตสํ  ตตฺถ  สญฺญากฺขนฺโธ  จ  นิรุชฺฌิสฺสติ  เวทนากฺขนฺโธ
จ นิรุชฺฌิตฺถ ฯ
