มคฺคสจฺจํ   นุปฺปชฺชติ  โน  จ  เตสํ  ตตฺถ  ทุกฺขสจฺจํ  นุปฺปชฺชติ  สพฺเพสํ
จวนฺตานํ   ปวตฺเต   จิตฺตสฺส   ภงฺคกฺขเณ  อรูเป  ผลสฺส  อุปฺปาทกฺขเณ
เตสํ ตตฺถ มคฺคสจฺจญฺจ นุปฺปชฺชติ ทุกฺขสจฺจญฺจ นุปฺปชฺชติ ฯ
	[๘๔๘]   ยสฺส  ยตฺถ  สมุทยสจฺจํ  นุปฺปชฺชติ  ตสฺส  ตตฺถ  มคฺคสจฺจํ
นุปฺปชฺชตีติ:   มคฺคสฺส   อุปฺปาทกฺขเณ  เตสํ  ตตฺถ  สมุทยสจฺจํ  นุปฺปชฺชติ
โน   จ  เตสํ  ตตฺถ  มคฺคสจฺจํ  นุปฺปชฺชติ  สพฺเพสํ  จิตฺตสฺส  ภงฺคกฺขเณ
ตณฺหาวิปฺปยุตฺตมคฺควิปฺปยุตฺตจิตฺตสฺส     อุปฺปาทกฺขเณ     นิโรธสมาปนฺนานํ
อสญฺญสตฺตานํ       เตสํ      ตตฺถ      สมุทยสจฺจญฺจ      นุปฺปชฺชติ
มคฺคสจฺจญฺจ   นุปฺปชฺชติ   ฯ  ยสฺส  วา  ปน  ยตฺถ  มคฺคสจฺจํ  นุปฺปชฺชติ
ตสฺส   ตตฺถ   สมุทยสจฺจํ   นุปฺปชฺชตีติ:   ตณฺหาย   อุปฺปาทกฺขเณ  เตสํ
ตตฺถ   มคฺคสจฺจํ   นุปฺปชฺชติ  โน  จ  เตสํ  ตตฺถ  สมุทยสจฺจํ  นุปฺปชฺชติ
สพฺเพสํ     จิตฺตสฺส     ภงฺคกฺขเณ    มคฺควิปฺปยุตฺตตณฺหาวิปฺปยุตฺตจิตฺตสฺส\
อุปฺปาทกฺขเณ   นิโรธสมาปนฺนานํ  อสญฺญสตฺตานํ  เตสํ  ตตฺถ  มคฺคสจฺจญฺจ
นุปฺปชฺชติ สมุทยสจฺจญฺจ นุปฺปชฺชติ ฯ
		          ___________
	[๘๔๙]  ยสฺส  ทุกฺขสจฺจํ  อุปฺปชฺชิตฺถ  ตสฺส สมุทยสจฺจํ อุปฺปชฺชิตฺถาติ:
อามนฺตา    ฯ    ยสฺส    วา   ปน   สมุทยสจฺจํ   อุปฺปชฺชิตฺถ   ตสฺส
ทุกฺขสจฺจํ อุปฺปชฺชิตฺถาติ: อามนฺตา ฯ
	[๘๕๐]  ยสฺส  ทุกฺขสจฺจํ  อุปฺปชฺชิตฺถ  ตสฺส  มคฺคสจฺจํ อุปฺปชฺชิตฺถาติ:
อนภิสเมตาวีนํ   เตสํ   ทุกฺขสจฺจํ   อุปฺปชฺชิตฺถ  โน  จ  เตสํ  มคฺคสจฺจํ
