โน    จ    เตสํ   ฆานายตนํ   อุปฺปชฺชติ   สฆานกานํ   อุปปชฺชนฺตานํ
เตสํ ธมฺมายตนญฺจ อุปฺปชฺชติ ฆานายตนญฺจ อุปฺปชฺชติ ฯ
	[๓๐๔]   ยสฺส   รูปายตนํ  อุปฺปชฺชติ  ตสฺส  มนายตนํ  อุปฺปชฺชตีติ:
อจิตฺตกานํ   อุปปชฺชนฺตานํ   เตสํ   รูปายตนํ   อุปฺปชฺชติ  โน  จ  เตสํ
มนายตนํ    อุปฺปชฺชติ    สรูปกานํ    สจิตฺตกานํ   อุปปชฺชนฺตานํ   เตสํ
รูปายตนญฺจ   อุปฺปชฺชติ   มนายตนญฺจ   อุปฺปชฺชติ   ฯ   ยสฺส  วา  ปน
มนายตนํ    อุปฺปชฺชติ    ตสฺส    รูปายตนํ    อุปฺปชฺชตีติ:    อรูปกานํ
อุปปชฺชนฺตานํ   เตสํ   มนายตนํ   อุปฺปชฺชติ   โน   จ  เตสํ  รูปายตนํ
อุปฺปชฺชติ    สจิตฺตกานํ   สรูปกานํ   อุปปชฺชนฺตานํ   เตสํ   มนายตนญฺจ
อุปฺปชฺชติ รูปายตนญฺจ อุปฺปชฺชติ ฯ
	[๓๐๕]   ยสฺส  รูปายตนํ  อุปฺปชฺชติ  ตสฺส  ธมฺมายตนํ  อุปฺปชฺชตีติ:
อามนฺตา   ฯ   ยสฺส   วา  ปน  ธมฺมายตนํ  อุปฺปชฺชติ  ตสฺส  รูปายตนํ
อุปฺปชฺชตีติ:    อรูปกานํ   อุปปชฺชนฺตานํ   เตสํ   ธมฺมายตนํ   อุปฺปชฺชติ
โน   จ   เตสํ   รูปายตนํ   อุปฺปชฺชติ   สรูปกานํ  อุปปชฺชนฺตานํ  เตสํ
ธมฺมายตนญฺจ อุปฺปชฺชติ รูปายตนญฺจ อุปฺปชฺชติ ฯ
	[๓๐๖]   ยสฺส  มนายตนํ  อุปฺปชฺชติ  ตสฺส  ธมฺมายตนํ  อุปฺปชฺชตีติ:
อามนฺตา   ฯ   ยสฺส   วา  ปน  ธมฺมายตนํ  อุปฺปชฺชติ  ตสฺส  มนายตนํ
อุปฺปชฺชตีติ:   อจิตฺตกานํ   อุปปชฺชนฺตานํ   เตสํ   ธมฺมายตนํ   อุปฺปชฺชติ
โน   จ   เตสํ   มนายตนํ   อุปฺปชฺชติ  สจิตฺตกานํ  อุปปชฺชนฺตานํ  เตสํ
ธมฺมายตนญฺจ อุปฺปชฺชติ มนายตนญฺจ อุปฺปชฺชติ ฯ
