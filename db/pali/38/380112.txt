	[๓๔๘]  ยสฺส  ยตฺถ  จกฺขายตนํ  อุปฺปชฺชิตฺถ  ตสฺส  ตตฺถ ฆานายตนํ
อุปฺปชฺชิตฺถาติ:    รูปาวจรานํ    เตสํ   ตตฺถ   จกฺขายตนํ   อุปฺปชฺชิตฺถ
โน   จ  เตสํ  ตตฺถ  ฆานายตนํ  อุปฺปชฺชิตฺถ  กามาวจรานํ  เตสํ  ตตฺถ
จกฺขายตนญฺจ   อุปฺปชฺชิตฺถ   ฆานายตนญฺจ   อุปฺปชฺชิตฺถ   ฯ   ยสฺส  วา
ปน  ยตฺถ  ฆานายตนํ  อุปฺปชฺชิตฺถ  ตสฺส  ตตฺถ  จกฺขายตนํ อุปฺปชฺชิตฺถาติ:
อามนฺตา ฯ
	[๓๔๙]  ยสฺส  ยตฺถ  จกฺขายตนํ  อุปฺปชฺชิตฺถ  ตสฺส  ตตฺถ  รูปายตนํ
อุปฺปชฺชิตฺถาติ:    อามนฺตา   ฯ   ยสฺส   วา   ปน   ยตฺถ   รูปายตนํ
อุปฺปชฺชิตฺถ    ตสฺส   ตตฺถ   จกฺขายตนํ   อุปฺปชฺชิตฺถาติ:   อสญฺญสตฺตานํ
เตสํ   ตตฺถ   รูปายตนํ   อุปฺปชฺชิตฺถ   โน  จ  เตสํ  ตตฺถ  จกฺขายตนํ
อุปฺปชฺชิตฺถ    ปญฺจโวการานํ    เตสํ   ตตฺถ   รูปายตนญฺจ   อุปฺปชฺชิตฺถ
จกฺขายตนญฺจ อุปฺปชฺชิตฺถ ฯ
	[๓๕๐]  ยสฺส  ยตฺถ  จกฺขายตนํ  อุปฺปชฺชิตฺถ  ตสฺส  ตตฺถ  มนายตนํ
อุปฺปชฺชิตฺถาติ:  อามนฺตา  ฯ  ยสฺส  วา  ปน  ยตฺถ  มนายตนํ อุปฺปชฺชิตฺถ
ตสฺส    ตตฺถ    จกฺขายตนํ    อุปฺปชฺชิตฺถาติ:   อรูปานํ   เตสํ   ตตฺถ
มนายตนํ   อุปฺปชฺชิตฺถ   โน   จ   เตสํ   ตตฺถ  จกฺขายตนํ  อุปฺปชฺชิตฺถ
ปญฺจโวการานํ   เตสํ   ตตฺถ   มนายตนญฺจ   อุปฺปชฺชิตฺถ   จกฺขายตนญฺจ
อุปฺปชฺชิตฺถ ฯ
	[๓๕๑]  ยสฺส  ยตฺถ  จกฺขายตนํ  อุปฺปชฺชิตฺถ  ตสฺส  ตตฺถ ธมฺมายตนํ
อุปฺปชฺชิตฺถาติ:   อามนฺตา   ฯ   ยสฺส   วา   ปน   ยตฺถ   ธมฺมายตนํ
อุปฺปชฺชิตฺถ    ตสฺส   ตตฺถ   จกฺขายตนํ   อุปฺปชฺชิตฺถาติ:   อสญฺญสตฺตานํ
อรูปานํ   เตสํ   ตตฺถ   ธมฺมายตนํ   อุปฺปชฺชิตฺถ   โน  จ  เตสํ  ตตฺถ
จกฺขายตนํ    อุปฺปชฺชิตฺถ   ปญฺจโวการานํ   เตสํ   ตตฺถ   ธมฺมายตนญฺจ
อุปฺปชฺชิตฺถ จกฺขายตนญฺจ อุปฺปชฺชิตฺถ ฯ
	[๓๕๒]  ยสฺส  ยตฺถ  ฆานายตนํ  อุปฺปชฺชิตฺถ  ตสฺส  ตตฺถ  รูปายตนํ
อุปฺปชฺชิตฺถาติ:  อามนฺตา  ฯ  ยสฺส  วา  ปน  ตตฺถ  รูปายตนํ อุปฺปชฺ-
