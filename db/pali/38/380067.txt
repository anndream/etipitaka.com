	[๒๐๙]   ยสฺส   ยตฺถ   เวทนากฺขนฺโธ   น  นิรุชฺฌติ  ตสฺส  ตตฺถ
สญฺญากฺขนฺโธ   น   นิรุชฺฌิสฺสตีติ:  จตุโวการํ  ปญฺจโวการํ  อุปปชฺชนฺตานํ
เตสํ   ตตฺถ   เวทนากฺขนฺโธ   น   นิรุชฺฌติ   โน   จ   เตสํ   ตตฺถ
สญฺญากฺขนฺโธ   น  นิรุชฺฌิสฺสติ  อสญฺญสตฺตานํ  เตสํ  ตตฺถ  เวทนากฺขนฺโธ
จ   น   นิรุชฺฌติ   สญฺญากฺขนฺโธ   จ   น   นิรุชฺฌิสฺสติ  ฯ  ยสฺส  วา
ปน   ยตฺถ   สญฺญากฺขนฺโธ   น  นิรุชฺฌิสฺสติ  ตสฺส  ตตฺถ  เวทนากฺขนฺโธ
น   นิรุชฺฌตีติ:  ปรินิพฺพนฺตานํ  เตสํ  ตตฺถ  สญฺญากฺขนฺโธ  น  นิรุชฺฌิสฺสติ
โน   จ   เตสํ  ตตฺถ  เวทนากฺขนฺโธ  น  นิรุชฺฌติ  อสญฺญสตฺตานํ  เตสํ
ตตฺถ สญฺญากฺขนฺโธ จ น นิรุชฺฌิสฺสติ เวทนากฺขนฺโธ จ น นิรุชฺฌติ ฯ
		          ___________
	[๒๑๐]    ยสฺส    รูปกฺขนฺโธ   นิรุชฺฌิตฺถ   ตสฺส   เวทนากฺขนฺโธ
นิรุชฺฌิสฺสตีติ:   ปรินิพฺพนฺตานํ   เตสํ   รูปกฺขนฺโธ   นิรุชฺฌิตฺถ   โน   จ
เตสํ    เวทนากฺขนฺโธ   นิรุชฺฌิสฺสติ   อิตเรสํ   เตสํ   รูปกฺขนฺโธ   จ
นิรุชฺฌิตฺถ  เวทนากฺขนฺโธ  จ  นิรุชฺฌิสฺสติ  ฯ  ยสฺส วา ปน เวทนากฺขนฺโธ
นิรุชฺฌิสฺสติ ตสฺส รูปกฺขนฺโธ นิรุชฺฌิตฺถาติ: อามนฺตา ฯ
	[๒๑๑]   ยสฺส   เวทนากฺขนฺโธ   นิรุชฺฌิตฺถ   ตสฺส   สญฺญากฺขนฺโธ
นิรุชฺฌิสฺสตีติ:   ปรินิพฺพนฺตานํ   เตสํ   เวทนากฺขนฺโธ  นิรุชฺฌิตฺถ  โน  จ
เตสํ   สญฺญากฺขนฺโธ   นิรุชฺฌิสฺสติ   อิตเรสํ   เตสํ   เวทนากฺขนฺโธ  จ
นิรุชฺฌิตฺถ  สญฺญากฺขนฺโธ  จ  นิรุชฺฌิสฺสติ  ฯ  ยสฺส  วา  ปน สญฺญากฺขนฺโธ
นิรุชฺฌิสฺสติ ตสฺส เวทนากฺขนฺโธ นิรุชฺฌิตฺถาติ: อามนฺตา ฯ
