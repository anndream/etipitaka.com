ตสฺส กายสงฺขาโร นุปฺปชฺชตีติ: นตฺถิ ฯ
	 [๑๐๘๓]   ยสฺส   วจีสงฺขาโร   นุปฺปชฺชติ   ตสฺส   จิตฺตสงฺขาโร
นุปฺปชฺชิตฺถาติ:  อุปฺปชฺชิตฺถ  ฯ  ยสฺส  วา  ปน  จิตฺตสงฺขาโร  นุปฺปชฺชิตฺถ
ตสฺส วจีสงฺขาโร นุปฺปชฺชตีติ: นตฺถิ ฯ
	 [๑๐๘๔] ยตฺถ กายสงฺขาโร นุปฺปชฺชติ ฯเปฯ
	 [๑๐๘๕]   ยสฺส   ยตฺถ   กายสงฺขาโร   นุปฺปชฺชติ   ตสฺส  ตตฺถ
วจีสงฺขาโร    นุปฺปชฺชิตฺถาติ:   ปฐมชฺฌานํ   สมาปนฺนานํ   กามาวจรานํ
อสฺสาสปสฺสาสานํ    ภงฺคกฺขเณ    เตสํเยว    วินา   อสฺสาสปสฺสาเสหิ
จิตฺตสฺส    อุปฺปาทกฺขเณ    รูปาวจรานํ    อรูปาวจรานํ   เตสํ   ตตฺถ
กายสงฺขาโร   นุปฺปชฺชติ   โน  จ  เตสํ  ตตฺถ  วจีสงฺขาโร  นุปฺปชฺชิตฺถ
ทุติยชฺฌานํ    ตติยชฺฌานํ    สมาปนฺนานํ   อสฺสาสปสฺสาสานํ   ภงฺคกฺขเณ
เตสํเยว   วินา   อสฺสาสปสฺสาเสหิ  จิตฺตสฺส  อุปฺปาทกฺขเณ  จตุตฺถชฺฌานํ
สมาปนฺนานํ   สุทฺธาวาสานํ   ทุติเย   จิตฺเต   วตฺตมาเน  อสญฺญสตฺตานํ
เตสํ  ตตฺถ  กายสงฺขาโร  จ  นุปฺปชฺชติ  วจีสงฺขาโร  จ  นุปฺปชฺชิตฺถ  ฯ
ยสฺส  วา  ปน  ยตฺถ  วจีสงฺขาโร  นุปฺปชฺชิตฺถ  ตสฺส  ตตฺถ กายสงฺขาโร
นุปฺปชฺชตีติ:    ทุติยชฺฌานํ   ตติยชฺฌานํ   สมาปนฺนานํ   อสฺสาสปสฺสาสานํ
อุปฺปาทกฺขเณ     เตสํ     ตตฺถ     วจีสงฺขาโร    นุปฺปชฺชิตฺถ    โน
จ    เตสํ   ตตฺถ   กายสงฺขาโร   นุปฺปชฺชติ   ทุติยชฺฌานํ   ตติยชฺฌานํ
สมาปนฺนานํ  อสฺสาสปสฺสาสานํ  ภงฺคกฺขเณ เตสํเยว วินา อสฺสาสปสฺสาเสหิ
จิตฺตสฺส    อุปฺปาทกฺขเณ    จตุตฺถชฺฌานํ    สมาปนฺนานํ    สุทฺธาวาสานํ
