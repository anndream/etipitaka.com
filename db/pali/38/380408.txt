วินา    อสฺสาสปสฺสาเสหิ    จิตฺตสฺส    ภงฺคกฺขเณ    นิโรธสมาปนฺนานํ
อสญฺญสตฺตานํ  เตสํ  จิตฺตสงฺขาโร  นิรุชฺฌิสฺสติ  โน  จ เตสํ กายสงฺขาโร
นิรุชฺฌติ     อสฺสาสปสฺสาสานํ     ภงฺคกฺขเณ     เตสํ    จิตฺตสงฺขาโร
จ นิรุชฺฌิสฺสติ กายสงฺขาโร จ นิรุชฺฌติ ฯ
	[๑๑๕๗]  ยสฺส  วจีสงฺขาโร นิรุชฺฌติ ตสฺส จิตฺตสงฺขาโร นิรุชฺฌิสฺสตีติ:
สวิตกฺกสวิจารปจฺฉิมจิตฺตสฺส      ภงฺคกฺขเณ      เตสํ      วจีสงฺขาโร
นิรุชฺฌติ  โน  จ  เตสํ  จิตฺตสงฺขาโร  นิรุชฺฌิสฺสติ  อิตเรสํ วิตกฺกวิจารานํ
ภงฺคกฺขเณ    เตสํ    วจีสงฺขาโร    จ   นิรุชฺฌติ   จิตฺตสงฺขาโร   จ
นิรุชฺฌิสฺสติ   ฯ   ยสฺส   วา   ปน   จิตฺตสงฺขาโร   นิรุชฺฌิสฺสติ   ตสฺส
วจีสงฺขาโร    นิรุชฺฌตีติ:    สพฺเพสํ    จิตฺตสฺส   อุปฺปาทกฺขเณ   วินา
วิตกฺกวิจาเรหิ   จิตฺตสฺส   ภงฺคกฺขเณ   นิโรธสมาปนฺนานํ   อสญฺญสตฺตานํ
เตสํ    จิตฺตสงฺขาโร    นิรุชฺฌิสฺสติ    โน    จ   เตสํ   วจีสงฺขาโร
นิรุชฺฌติ   วิตกฺกวิจารานํ  ภงฺคกฺขเณ  เตสํ  จิตฺตสงฺขาโร  จ  นิรุชฺฌิสฺสติ
วจีสงฺขาโร จ นิรุชฺฌติ ฯ
	[๑๑๕๘] ยตฺถ กายสงฺขาโร นิรุชฺฌติ ฯเปฯ
	[๑๑๕๙]  ยสฺส  ยตฺถ  กายสงฺขาโร  นิรุชฺฌติ ตสฺส ตตฺถ วจีสงฺขาโร
นิรุชฺฌิสฺสตีติ:   ทุติยชฺฌานํ   ตติยชฺฌานํ   สมาปนฺนานํ   อสฺสาสปสฺสาสานํ
ภงฺคกฺขเณ    เตสํ   ตตฺถ   กายสงฺขาโร   นิรุชฺฌติ   โน   จ   เตสํ
ตตฺถ   วจีสงฺขาโร   นิรุชฺฌิสฺสติ   ปฐมชฺฌานํ  สมาปนฺนานํ  กามาวจรานํ
อสฺสาสปสฺสาสานํ   ภงฺคกฺขเณ   เตสํ   ตตฺถ  กายสงฺขาโร  จ  นิรุชฺฌติ
