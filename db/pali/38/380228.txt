ตตฺถ   มนายตนํ   น   นิรุชฺฌิตฺถ   โน  จ  เตสํ  ตตฺถ  ธมฺมายตนํ  น
นิรุชฺฌิสฺสติ    สุทฺธาวาเส    ปรินิพฺพนฺตานํ   เตสํ   ตตฺถ   มนายตนญฺจ
น   นิรุชฺฌิตฺถ   ธมฺมายตนญฺจ  น  นิรุชฺฌิสฺสติ  ฯ  ยสฺส  วา  ปน  ยตฺถ
ธมฺมายตนํ   น   นิรุชฺฌิสฺสติ   ตสฺส   ตตฺถ  มนายตนํ  น  นิรุชฺฌิตฺถาติ:
ปรินิพฺพนฺตานํ   เตสํ   ตตฺถ   ธมฺมายตนํ  น  นิรุชฺฌิสฺสติ  โน  จ  เตสํ
ตตฺถ    มนายตนํ   น   นิรุชฺฌิตฺถ   สุทฺธาวาเส   ปรินิพฺพนฺตานํ   เตสํ
ตตฺถ ธมฺมายตนญฺจ น นิรุชฺฌิสฺสติ มนายตนญฺจ น นิรุชฺฌิตฺถ ฯ
		       นิโรธวารํ นิฏฺฐิตํ ฯ
	[๖๘๗]   ยสฺส  จกฺขายตนํ  อุปฺปชฺชติ  ตสฺส  โสตายตนํ  นิรุชฺฌตีติ:
โน   ฯ   ยสฺส   วา   ปน   โสตายตนํ   นิรุชฺฌติ   ตสฺส  จกฺขายตนํ
อุปฺปชฺชตีติ: โน ฯ
	[๖๘๘]   ยสฺส   จกฺขายตนํ  อุปฺปชฺชติ  ตสฺส  ฆานายตนํ  รูปายตนํ
มนายตนํ   ธมฺมายตนํ   นิรุชฺฌตีติ:  โน  ฯ  ยสฺส  วา  ปน  ธมฺมายตนํ
นิรุชฺฌติ ตสฺส จกฺขายตนํ อุปฺปชฺชตีติ: โน ฯเปฯ
	[๖๘๙]   ยสฺส   มนายตนํ  อุปฺปชฺชติ  ตสฺส  ธมฺมายตนํ  นิรุชฺฌตีติ:
โน   ฯ   ยสฺส   วา   ปน   ธมฺมายตนํ   นิรุชฺฌติ   ตสฺส   มนายตนํ
อุปฺปชฺชตีติ: โน ฯ
	[๖๙๐]   ยตฺถ   จกฺขายตนํ   อุปฺปชฺชติ   ฯเปฯ   (ยตฺถกํ   โนติ
น   กาตพฺพํ   ฯ   ยตฺถกํ   อิตเรสํ   ยตฺถกานํ  สทิสํ  กาตพฺพํ  ยตฺถกํ
ตีสุปิ วาเรสุ สทิสํ) ฯ
