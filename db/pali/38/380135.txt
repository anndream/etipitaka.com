ตสฺส   ตตฺถ   มนายตนํ   อุปฺปชฺชตีติ:   สพฺเพสํ   จวนฺตานํ  อจิตฺตกานํ
อุปปชฺชนฺตานํ   เตสํ  ตตฺถ  ธมฺมายตนํ  อุปฺปชฺชิตฺถ  โน  จ  เตสํ  ตตฺถ
มนายตนํ  อุปฺปชฺชติ  สจิตฺตกานํ  อุปปชฺชนฺตานํ  เตสํ  ตตฺถ  ธมฺมายตนญฺจ
อุปฺปชฺชิตฺถ มนายตนญฺจ อุปฺปชฺชติ ฯ
	[๔๒๘]    ยสฺส    จกฺขายตนํ    นุปฺปชฺชติ    ตสฺส    โสตายตนํ
นุปฺปชฺชิตฺถาติ:   อุปฺปชฺชิตฺถ   ฯ  ยสฺส  วา  ปน  โสตายตนํ  นุปฺปชฺชิตฺถ
ตสฺส จกฺขายตนํ นุปฺปชฺชตีติ: นตฺถิ ฯ
	[๔๒๙]   ยสฺส   จกฺขายตนํ   นุปฺปชฺชติ   ตสฺส  ฆานายตนํ  ฯเปฯ
รูปายตนํ   มนายตนํ   ธมฺมายตนํ   นุปฺปชฺชิตฺถาติ:  อุปฺปชฺชิตฺถ  ฯ  ยสฺส
วา ปน ธมฺมายตนํ นุปฺปชฺชิตฺถ ตสฺส จกฺขายตนํ นุปฺปชฺชตีติ: นตฺถิ ฯ
	[๔๓๐]   ยสฺส   ฆานายตนํ  ฯเปฯ  รูปายตนํ  มนายตนํ  นุปฺปชฺชติ
ตสฺส   ธมฺมายตนํ   นุปฺปชฺชิตฺถาติ:   อุปฺปชฺชิตฺถ   ฯ   ยสฺส   วา  ปน
ธมฺมายตนํ นุปฺปชฺชิตฺถ ตสฺส มนายตนํ นุปฺปชฺชตีติ: นตฺถิ ฯ
	[๔๓๑] ยตฺถ จกฺขายตนํ นุปฺปชฺชติ ฯเปฯ
	[๔๓๒]  ยสฺส  ยตฺถ  จกฺขายตนํ  นุปฺปชฺชติ  ตสฺส  ตตฺถ  โสตายตนํ
นุปฺปชฺชิตฺถาติ:    ปญฺจโวการา    จวนฺตานํ    อจกฺขุกานํ    กามาวจรํ
อุปปชฺชนฺตานํ   เตสํ   ตตฺถ  จกฺขายตนํ  นุปฺปชฺชติ  โน  จ  เตสํ  ตตฺถ
โสตายตนํ    นุปฺปชฺชิตฺถ    สุทฺธาวาเส    ปรินิพฺพนฺตานํ   อสญฺญสตฺตานํ
อรูปานํ  เตสํ  ตตฺถ  จกฺขายตนญฺจ  นุปฺปชฺชติ  โสตายตนญฺจ นุปฺปชฺชิตฺถ ฯ
ยสฺส    วา    ปน    ยตฺถ    โสตายตนํ   นุปฺปชฺชิตฺถ   ตสฺส   ตตฺถ
