ยสฺส  จิตฺตสฺส  อนนฺตรา  อวิตกฺกอวิจารํ
ปจฺฉิมจิตฺตํ    อุปฺปชฺชิสฺสติ    จตุตฺถชฺฌานํ    สมาปนฺนานํ   อสญฺญสตฺตานํ
เตสํ    ตตฺถ    กายสงฺขาโร    จ    นุปฺปชฺชิตฺถ    วจีสงฺขาโร   จ
นุปฺปชฺชิสฺสติ   ฯ   ยสฺส   วา   ปน   ยตฺถ   วจีสงฺขาโร  นุปฺปชฺชิสฺสติ
ตสฺส  ตตฺถ  กายสงฺขาโร  นุปฺปชฺชิตฺถาติ:  กามาวจเร  ปจฺฉิมจิตฺตสมงฺคีนํ
ทุติยชฺฌานํ    ตติยชฺฌานํ    สมาปนฺนานํ    เตสํ    ตตฺถ   วจีสงฺขาโร
นุปฺปชฺชิสฺสติ    โน    จ    เตสํ    ตตฺถ   กายสงฺขาโร   นุปฺปชฺชิตฺถ
รูปาวจเร     อรูปาวจเร     สวิตกฺกสวิจารปจฺฉิมจิตฺตสฺส    ภงฺคกฺขเณ
อวิตกฺกอวิจารปจฺฉิมจิตฺตสมงฺคีนํ   ยสฺส  จิตฺตสฺส  อนนฺตรา  อวิตกฺกอวิจารํ
ปจฺฉิมจิตฺตํ   อุปฺปชฺชิสฺสติ   จตุตฺถชฺฌานํ  สมาปนฺนานํ  อสญฺญสตฺตานํ  เตสํ
ตตฺถ วจีสงฺขาโร จ นุปฺปชฺชิสฺสติ กายสงฺขาโร จ นุปฺปชฺชิตฺถ ฯ
	[๑๑๑๔]   ยสฺส   ยตฺถ   กายสงฺขาโร   นุปฺปชฺชิตฺถ   ตสฺส  ตตฺถ
จิตฺตสงฺขาโร   นุปฺปชฺชิสฺสตีติ:   จตุตฺถชฺฌานํ   สมาปนฺนานํ   รูปาวจรานํ
อรูปาวจรานํ   เตสํ   ตตฺถ   กายสงฺขาโร   นุปฺปชฺชิตฺถ  โน  จ  เตสํ
ตตฺถ  จิตฺตสงฺขาโร  นุปฺปชฺชิสฺสติ  รูปาวจเร อรูปาวจเร ปจฺฉิมจิตฺตสมงฺคีนํ
อสญฺญสตฺตานํ     เตสํ     ตตฺถ     กายสงฺขาโร    จ    นุปฺปชฺชิตฺถ
จิตฺตสงฺขาโร   จ  นุปฺปชฺชิสฺสติ  ฯ  ยสฺส  วา  ปน  ยตฺถ  จิตฺตสงฺขาโร
นุปฺปชฺชิสฺสติ   ตสฺส   ตตฺถ   กายสงฺขาโร   นุปฺปชฺชิตฺถาติ:  กามาวจเร
ปจฺฉิมจิตฺตสมงฺคีนํ   เตสํ   ตตฺถ   จิตฺตสงฺขาโร   นุปฺปชฺชิสฺสติ   โน  จ
เตสํ ตตฺถ กายสงฺขาโร นุปฺปชฺชิตฺถ รูปาวจเร อรูปาวจเร ปจฺฉิมจิตฺตสมงฺคีนํ
