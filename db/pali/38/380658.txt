น   ปริชานนฺติ  ปฏิฆานุสยญฺจ  น  ปริชานนฺติ  ฯ  โย  ยโต  ปฏิฆานุสยํ
น  ปริชานาติ  โส  ตโต  ภวราคานุสยํ  น  ปริชานาตีติ: อคฺคมคฺคสมงฺคี
รูปธาตุยา   อรูปธาตุยา  โส  ตโต  ปฏิฆานุสยํ  น  ปริชานาติ  โน  จ
โส  ตโต  ภวราคานุสยํ  น  ปริชานาติ  โสว  ปุคฺคโล  กามธาตุยา ตีสุ
เวทนาสุ   อปริยาปนฺเน   โส   ตโต   ปฏิฆานุสยญฺจ   น   ปริชานาติ
ภวราคานุสยญฺจ  น  ปริชานาติ  ทฺวินฺนํ  มคฺคสมงฺคีนํ  ฐเปตฺวา  อวเสสา
ปุคฺคลา   สพฺพตฺถ   ปฏิฆานุสยญฺจ   น  ปริชานนฺติ   ภวราคานุสยญฺจ  น
ปริชานนฺติ  ฯ  โย  วา  ปน  ยโต  ภวราคานุสยํ น ปริชานาติ โส ตโต
ปฏิฆานุสยํ   น   ปริชานาตีติ:   อนาคามิมคฺคสมงฺคี   ทุกฺขาย  เวทนาย
โส  ตโต  ภวราคานุสยํ  น  ปริชานาติ  โน  จ  โส  ตโต  ปฏิฆานุสยํ
น   ปริชานาติ  โสว  ปุคฺคโล  กามธาตุยา  ทฺวีสุ  เวทนาสุ  รูปธาตุยา
อรูปธาตุยา   อปริยาปนฺเน   โส  ตโต  ภวราคานุสยญฺจ  น  ปริชานาติ
ปฏิฆานุสยญฺจ   น   ปริชานาติ  ทฺวินฺนํ  มคฺคสมงฺคีนํ  ฐเปตฺวา  อวเสสา
ปุคฺคลา    สพฺพตฺถ    ภวราคานุสยญฺจ   น   ปริชานนฺติ   ปฏิฆานุสยญฺจ
น   ปริชานนฺติ   ฯ   โย  ยโต  ปฏิฆานุสยํ  น  ปริชานาติ  โส  ตโต
อวิชฺชานุสยํ    น    ปริชานาตีติ:   อคฺคมคฺคสมงฺคี   กามธาตุยา   ตีสุ
เวทนาสุ  รูปธาตุยา  อรูปธาตุยา  โส  ตโต  ปฏิฆานุสยํ  น  ปริชานาติ
โน   จ   โส   ตโต   อวิชฺชานุสยํ   น   ปริชานาติ   โสว  ปุคฺคโล
อปริยาปนฺเน   โส   ตโต  ปฏิฆานุสยญฺจ  น  ปริชานาติ  อวิชฺชานุสยญฺจ
น   ปริชานาติ   ทฺวินฺนํ   มคฺคสมงฺคีนํ   ฐเปตฺวา   อวเสสา   ปุคฺคลา
