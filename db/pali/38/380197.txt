นิรุชฺฌิตฺถ ฯ    ยสฺส  วา  ปน  ยตฺถ   ฆานายตนํ   น   นิรุชฺฌิตฺถ    ตสฺส
ตตฺถ   จกฺขายตนํ   น   นิรุชฺฌตีติ:   รูปาวจรา  จวนฺตานํ  เตสํ  ตตฺถ
ฆานายตนํ   น  นิรุชฺฌิตฺถ  โน  จ  เตสํ  ตตฺถ  จกฺขายตนํ  น  นิรุชฺฌติ
รูปาวจรํ  อุปปชฺชนฺตานํ  อสญฺญสตฺตานํ  อรูปานํ  เตสํ  ตตฺถ ฆานายตนญฺจ
น นิรุชฺฌิตฺถ จกฺขายตนญฺจ น นิรุชฺฌติ ฯ
	[๖๐๕]   ยสฺส   ยตฺถ   จกฺขายตนํ   น  นิรุชฺฌติ  ตสฺส  รูปายตนํ
น   นิรุชฺฌิตฺถาติ:   ปญฺจโวการํ   อุปปชฺชนฺตานํ  อจกฺขุกานํ  กามาวจรา
จวนฺตานํ   อสญฺญสตฺตานํ   เตสํ  ตตฺถ  จกฺขายตนํ  น  นิรุชฺฌติ  โน  จ
เตสํ   ตตฺถ  รูปายตนํ  น  นิรุชฺฌิตฺถ  สุทฺธาวาสํ  อุปปชฺชนฺตานํ  อรูปานํ
เตสํ   ตตฺถ   จกฺขายตนญฺจ  น  นิรุชฺฌติ  รูปายตนญฺจ  น  นิรุชฺฌิตฺถ  ฯ
ยสฺส   วา  ปน  ยตฺถ  รูปายตนํ  น  นิรุชฺฌิตฺถ  ตสฺส  ตตฺถ  จกฺขายตนํ
น   นิรุชฺฌตีติ:   สุทฺธาวาเส   ปรินิพฺพนฺตานํ   เตสํ   ตตฺถ   รูปายตนํ
น   นิรุชฺฌิตฺถ  โน  จ  เตสํ  ตตฺถ  จกฺขายตนํ  น  นิรุชฺฌติ  สุทฺธาวาสํ
อุปปชฺชนฺตานํ  อรูปานํ  เตสํ  ตตฺถ  รูปายตนญฺจ น นิรุชฺฌิตฺถ จกฺขายตนญฺจ
น นิรุชฺฌติ ฯ
	[๖๐๖]  ยสฺส  ยตฺถ  จกฺขายตนํ  น  นิรุชฺฌติ  ตสฺส  ตตฺถ มนายตนํ
น   นิรุชฺฌิตฺถาติ:   ปญฺจโวการํ   อุปปชฺชนฺตานํ  อจกฺขุกานํ  กามาวจรา
จวนฺตานํ   อรูปานํ  เตสํ  ตตฺถ  จกฺขายตนํ  น  นิรุชฺฌติ  โน  จ  เตสํ
ตตฺถ   มนายตนํ   น  นิรุชฺฌิตฺถ  สุทฺธาวาสํ  อุปปชฺชนฺตานํ  อสญฺญสตฺตานํ
เตสํ   ตตฺถ   จกฺขายตนญฺจ  น  นิรุชฺฌติ  มนายตนญฺจ  น
