โน  จ  โส  ตโต  มานานุสเยน  สานุสโย  โสว  ปุคฺคโล  กามธาตุยา
ทฺวีสุ  เวทนาสุ  รูปธาตุยา  อรูปธาตุยา  โส  ตโต  วิจิกิจฺฉานุสเยน  จ
สานุสโย  มานานุสเยน  จ  สานุสโย  ฯ โย ยโต มานานุสเยน สานุสโย
โส  ตโต  ภวราคานุสเยน  สานุสโยติ:  จตฺตาโร  ปุคฺคลา  กามธาตุยา
ทฺวีสุ  เวทนาสุ  เต  ตโต  มานานุสเยน  สานุสยา  โน  จ  เต  ตโต
ภวราคานุสเยน   สานุสยา   เตว   ปุคฺคลา   รูปธาตุยา   อรูปธาตุยา
เต  ตโต  มานานุสเยน  จ  สานุสยา  ภวราคานุสเยน  จ  สานุสยา ฯ
โย  วา  ปน  ยโต  ภวราคานุสเยน  สานุสโย  โส  ตโต มานานุสเยน
สานุสโยติ:   อามนฺตา   ฯ   โย   ยโต  มานานุสเยน  สานุสโย  โส
ตโต   อวิชฺชานุสเยน   สานุสโยติ:  อามนฺตา  ฯ  โย  วา  ปน  ยโต
อวิชฺชานุสเยน  สานุสโย  โส  ตโต  มานานุสเยน  สานุสโยติ: จตฺตาโร
ปุคฺคลา  ทุกฺขาย  เวทนาย  เต  ตโต  อวิชฺชานุสเยน  สานุสยา  โน จ
เต   ตโต   มานานุสเยน  สานุสยา  เตว  ปุคฺคลา  กามธาตุยา  ทฺวีสุ
เวทนาสุ   รูปธาตุยา   อรูปธาตุยา   เต   ตโต   อวิชฺชานุสเยน   จ
สานุสยา มานานุสเยน จ สานุสยา ฯ
	 [๑๓๑๓]  โย ยโต ทิฏฺฐานุสเยน สานุสโย โส ตโต วิจิกิจฺฉานุสเยน
สานุสโยติ:   อามนฺตา   ฯ   โย   วา   ปน   ยโต  วิจิกิจฺฉานุสเยน
สานุสโย โส ตโต ทิฏฺฐานุสเยน สานุสโยติ: อามนฺตา ฯเปฯ
	 [๑๓๑๔]   โย   ยโต   วิจิกิจฺฉานุสเยน   สานุสโย   โส  ตโต
ภวราคานุสเยน  สานุสโยติ:  ปุถุชฺชโน กามธาตุยา ตีสุ เวทนาสุ โส ตโต
