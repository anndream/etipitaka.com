อวิชฺชานุสเยน   นิรนุสโย   อปริยาปนฺเน   ตโต   กามราคานุสเยน  จ
นิรนุสโย  อวิชฺชานุสเยน  จ  นิรนุสโย  ฯ  ยโต  วา ปน อวิชฺชานุสเยน
นิรนุสโย ตโต กามราคานุสเยน นิรนุสโยติ: อามนฺตา ฯ
	 [๑๓๓๓]   ยโต   ปฏิฆานุสเยน   นิรนุสโย   ตโต  มานานุสเยนฯ
นิรนุสโยติ:   กามธาตุยา   ทฺวีสุ   เวทนาสุ   รูปธาตุยา   อรูปธาตุยา
ตโต   ปฏิฆานุสเยน   นิรนุสโย  โน  จ  ตโต  มานานุสเยน  นิรนุสโย
อปริยาปนฺเน   ตโต   ปฏิฆานุสเยน   จ   นิรนุสโย   มานานุสเยน  จ
นิรนุสโย  ฯ  ยโต  วา  ปน  มานานุสเยน  นิรนุสโย ตโต ปฏิฆานุสเยน
นิรนุสโยติ:    ทุกฺขาย    เวทนาย    ตโต   มานานุสเยน   นิรนุสโย
โน  จ  ตโต  ปฏิฆานุสเยน  นิรนุสโย  อปริยาปนฺเน  ตโต มานานุสเยน
จ   นิรนุสโย   ปฏิฆานุสเยน   จ   นิรนุสโย   ฯ  ยโต  ปฏิฆานุสเยน
นิรนุสโย   ตโต   ทิฏฺฐานุสเยน   ฯเปฯ   วิจิกิจฺฉานุสเยน  นิรนุสโยติ:
กามธาตุยา  ทฺวีสุ  เวทนาสุ  รูปธาตุยา  อรูปธาตุยา  ตโต ปฏิฆานุสเยน
นิรนุสโย   โน   จ   ตโต   วิจิกิจฺฉานุสเยน   นิรนุสโย  อปริยาปนฺเน
ตโต   ปฏิฆานุสเยน   จ   นิรนุสโย  วิจิกิจฺฉานุสเยน  จ  นิรนุสโย  ฯ
ยโต  วา  ปน  วิจิกิจฺฉานุสเยน  นิรนุสโย ตโต ปฏิฆานุสเยน นิรนุสโยติ:
อามนฺตา   ฯ   ยโต   ปฏิฆานุสเยน   นิรนุสโย  ตโต  ภวราคานุสเยน
นิรนุสโยติ:   รูปธาตุยา   อรูปธาตุยา   ตโต   ปฏิฆานุสเยน  นิรนุสโย
โน   จ  ตโต  ภวราคานุสเยน  นิรนุสโย  กามธาตุยา  ทฺวีสุ  เวทนาสุ
อปริยาปนฺเน   ตโต   ปฏิฆานุสเยน   จ  นิรนุสโย  ภวราคานุสเยน  จ
