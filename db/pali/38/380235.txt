ตสฺส     จกฺขายตนํ     อุปฺปชฺชิสฺสตีติ:    ปจฺฉิมภวิกานํ    ปญฺจโวการํ
อุปปชฺชนฺตานํ   เย   จ   อรูปํ   อุปปชฺชิตฺวา   ปรินิพฺพายิสฺสนฺติ   เตสํ
อุปปชฺชนฺตานํ   เตสํ   รูปายตนํ   นิรุชฺฌิสฺสติ  โน  จ  เตสํ  จกฺขายตนํ
อุปฺปชฺชิสฺสติ   อิตเรสํ   เตสํ   รูปายตนญฺจ   นิรุชฺฌิสฺสติ   จกฺขายตนญฺจ
อุปฺปชฺชิสฺสติ ฯ
	[๗๑๐]   ยสฺส   จกฺขายตนํ   อุปฺปชฺชิสฺสติ  ตสฺส  มนายตนํ  ฯเปฯ
ธมฺมายตนํ   นิรุชฺฌิสฺสตีติ:   อามนฺตา   ฯ   ยสฺส  วา  ปน  ธมฺมายตนํ
นิรุชฺฌิสฺสติ  ตสฺส  จกฺขายตนํ  อุปฺปชฺชิสฺสตีติ:  ปจฺฉิมภวิกานํ  อุปปชฺชนฺตานํ
เย    จ    อรูปํ   อุปปชฺชิตฺวา   ปรินิพฺพายิสฺสนฺติ   เตสํ   ธมฺมายตนํ
นิรุชฺฌิสฺสติ   โน   จ   เตสํ   จกฺขายตนํ   อุปฺปชฺชิสฺสติ  อิตเรสํ  เตสํ
ธมฺมายตนญฺจ นิรุชฺฌิสฺสติ จกฺขายตนญฺจ อุปฺปชฺชิสฺสติ ฯ
	[๗๑๑]    ยสฺส    ฆานายตนํ    อุปฺปชฺชิสฺสติ    ตสฺส   รูปายตนํ
นิรุชฺฌิสฺสตีติ:   อามนฺตา   ฯ   ยสฺส   วา   ปน  รูปายตนํ  นิรุชฺฌิสฺสติ
ตสฺส     ฆานายตนํ     อุปฺปชฺชิสฺสตีติ:    ปจฺฉิมภวิกานํ    ปญฺจโวการํ
อุปปชฺชนฺตานํ  เย  จ  รูปาวจรํ  อรูปาวจรํ  อุปปชฺชิตฺวา ปรินิพฺพายิสฺสนฺติ
เตสํ    อุปปชฺชนฺตานํ    เตสํ    รูปายตนํ    นิรุชฺฌิสฺสติ    โน    จ
เตสํ   ฆานายตนํ   อุปฺปชฺชิสฺสติ  อิตเรสํ  เตสํ  รูปายตนญฺจ  นิรุชฺฌิสฺสติ
ฆานายตนญฺจ อุปฺปชฺชิสฺสติ ฯ
	[๗๑๒]   ยสฺส   ฆานายตนํ   อุปฺปชฺชิสฺสติ  ตสฺส  มนายตนํ  ฯเปฯ
ธมฺมายตนํ   นิรุชฺฌิสฺสตีติ:   อามนฺตา   ฯ   ยสฺส  วา  ปน  ธมฺมายตนํ
