	[๑๑๖๔]   ยสฺส  วจีสงฺขาโร  น  นิรุชฺฌติ  ตสฺส  จิตฺตสงฺขาโร  น
นิรุชฺฌิสฺสตีติ:   สพฺเพสํ   จิตฺตสฺส   อุปฺปาทกฺขเณ   วินา  วิตกฺกวิจาเรหิ
จิตฺตสฺส   ภงฺคกฺขเณ  นิโรธสมาปนฺนานํ  อสญฺญสตฺตานํ  เตสํ  วจีสงฺขาโร
น   นิรุชฺฌติ   โน   จ   เตสํ  จิตฺตสงฺขาโร  น  นิรุชฺฌิสฺสติ  อวิตกฺก-
อวิจารปจฺฉิมจิตฺตสฺส   ภงฺคกฺขเณ   เตสํ   วจีสงฺขาโร  จ  น  นิรุชฺฌติ
จิตฺตสงฺขาโร   จ   น   นิรุชฺฌิสฺสติ   ฯ  ยสฺส  วา  ปน  จิตฺตสงฺขาโร
น  นิรุชฺฌิสฺสติ  ตสฺส  วจีสงฺขาโร น นิรุชฺฌตีติ: สวิตกฺกสวิจารปจฺฉิมจิตฺตสฺส
ภงฺคกฺขเณ    เตสํ   จิตฺตสงฺขาโร   น   นิรุชฺฌิสฺสติ   โน   จ   เตสํ
วจีสงฺขาโร    น    นิรุชฺฌติ    อวิตกฺกอวิจารปจฺฉิมจิตฺตสฺส   ภงฺคกฺขเณ
เตสํ จิตฺตสงฺขาโร จ น นิรุชฺฌิสฺสติ วจีสงฺขาโร จ น นิรุชฺฌติ ฯ
	[๑๑๖๕] ยตฺถ กายสงฺขาโร น นิรุชฺฌติ ฯเปฯ
	[๑๑๖๖]   ยสฺส   ยตฺถ   กายสงฺขาโร   น  นิรุชฺฌติ  ตสฺส  ตตฺถ
วจีสงฺขาโร   น   นิรุชฺฌิสฺสตีติ:   ปฐมชฺฌานํ  สมาปนฺนานํ  กามาวจรานํ
อสฺสาสปสฺสาสานํ    อุปฺปาทกฺขเณ   เตสํเยว   วินา   อสฺสาสปสฺสาเสหิ
จิตฺตสฺส  ภงฺคกฺขเณ  รูปาวจรานํ  อรูปาวจรานํ  เตสํ  ตตฺถ กายสงฺขาโร
น   นิรุชฺฌติ   โน   จ   เตสํ   ตตฺถ   วจีสงฺขาโร   น   นิรุชฺฌิสฺสติ
สวิตกฺกสวิจารปจฺฉิมจิตฺตสฺส    ภงฺคกฺขเณ   อวิตกฺกอวิจารปจฺฉิมจิตฺตสมงฺคีนํ
ยสฺส    จิตฺตสฺส   อนนฺตรา   อวิตกฺกอวิจารํ   ปจฺฉิมจิตฺตํ   อุปฺปชฺชิสฺสติ
ทุติยชฺฌานํ   ตติยชฺฌานํ   สมาปนฺนานํ   อสฺสาสปสฺสาสานํ   อุปฺปาทกฺขเณ
เตสํเยว   วินา   อสฺสาสปสฺสาเสหิ   จิตฺตสฺส   ภงฺคกฺขเณ  จตุตฺถชฺฌานํ
