อพฺยากตมูเลน   เอกมูลํ   ฯ   เย  วา  ปน  อพฺยากตมูเลน  เอกมูลา
สพฺเพ  เต  ธมฺมา  อพฺยากตาติ:  อามนฺตา  ฯ  เยเกจิ  อพฺยากตมูเลน
เอกมูลา   ธมฺมา   สพฺเพ  เต  อพฺยากตมูเลน  อญฺญมญฺญมูลาติ:  มูลานิ
ยานิ  เอกโต  อุปฺปชฺชนฺติ  อพฺยากตมูลานิ  เอกมูลานิ เจว อญฺญมญฺญมูลานิ
จ     อวเสสา     อพฺยากตมูลสหชาตา     ธมฺมา     อพฺยากตมูเลน
เอกมูลา   น   จ   อญฺญมญฺญมูลา   ฯ   เย  วา  ปน  อพฺยากตมูเลน
อญฺญมญฺญมูลา สพฺเพ เต ธมฺมา อพฺยากตาติ: อามนฺตา ฯ
	[๑๕]  เยเกจิ  อพฺยากตา  ธมฺมา  สพฺเพ  เต  อพฺยากตมูลมูลาติ:
ตีเณว  อพฺยากตมูลมูลานิ  อวเสสา อพฺยากตา ธมฺมา น อพฺยากตมูลมูลา ฯ
เย   วา   ปน   อพฺยากตมูลมูลา   สพฺเพ   เต  ธมฺมา  อพฺยากตาติ:
อามนฺตา   ฯ   เยเกจิ  อพฺยากตา  ธมฺมา  สพฺเพ  เต  อพฺยากตมูเลน
เอกมูลมูลาติ:    อเหตุกํ   อพฺยากตํ   อพฺยากตมูเลน   น   เอกมูลมูลํ
สเหตุกํ  อพฺยากตํ  อพฺยากตมูเลน เอกมูลมูลํ ฯ เย วา ปน อพฺยากตมูเลน
เอกมูลมูลา    สพฺเพ    เต    ธมฺมา   อพฺยากตาติ:   อามนฺตา   ฯ
เยเกจิ  อพฺยากตมูเลน  เอกมูลมูลา  ธมฺมา  สพฺเพ  เต  อพฺยากตมูเลน
อญฺญมญฺญมูลมูลาติ:   มูลานิ   ยานิ   เอกโต  อุปฺปชฺชนฺติ  อพฺยากตมูลานิ
เอกมูลมูลานิ      เจว      อญฺญมญฺญมูลมูลานิ      จ      อวเสสา
อพฺยากตมูลสหชาตา    ธมฺมา    อพฺยากตมูเลน   เอกมูลมูลา   น   จ
อญฺญมญฺญมูลมูลา   ฯ   เย   วา   ปน  อพฺยากตมูเลน  อญฺญมญฺญมูลมูลา
สพฺเพ เต ธมฺมา อพฺยากตาติ: อามนฺตา ฯ
