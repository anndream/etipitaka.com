	[๓๐๗]  ยตฺถ  จกฺขายตนํ  อุปฺปชฺชติ  ตตฺถ  โสตายตนํ  อุปฺปชฺชตีติ:
อามนฺตา    ฯ    ยตฺถ    วา    ปน   โสตายตนํ   อุปฺปชฺชติ   ตตฺถ
จกฺขายตนํ อุปฺปชฺชตีติ: อามนฺตา ฯ
	[๓๐๘]  ยตฺถ  จกฺขายตนํ  อุปฺปชฺชติ  ตตฺถ  ฆานายตนํ  อุปฺปชฺชตีติ:
รูปาวจเร   ตตฺถ   จกฺขายตนํ   อุปฺปชฺชติ   โน   จ  ตตฺถ  ฆานายตนํ
อุปฺปชฺชติ   กามาวจเร   ตตฺถ   จกฺขายตนญฺจ   อุปฺปชฺชติ  ฆานายตนญฺจ
อุปฺปชฺชติ    ฯ    ยตฺถ    วา    ปน   ฆานายตนํ   อุปฺปชฺชติ   ตตฺถ
จกฺขายตนํ อุปฺปชฺชตีติ: อามนฺตา ฯ
	[๓๐๙]   ยตฺถ  จกฺขายตนํ  อุปฺปชฺชติ  ตตฺถ  รูปายตนํ  อุปฺปชฺชตีติ:
อามนฺตา   ฯ   ยตฺถ   วา  ปน  รูปายตนํ  อุปฺปชฺชติ  ตตฺถ  จกฺขายตนํ
อุปฺปชฺชตีติ:    อสญฺญสตฺเต    ตตฺถ    รูปายตนํ   อุปฺปชฺชติ   โน   จ
ตตฺถ    จกฺขายตนํ    อุปฺปชฺชติ    ปญฺจโวกาเร    ตตฺถ   รูปายตนญฺจ
อุปฺปชฺชติ จกฺขายตนญฺจ อุปฺปชฺชติ ฯ
	[๓๑๐]   ยตฺถ  จกฺขายตนํ  อุปฺปชฺชติ  ตตฺถ  มนายตนํ  อุปฺปชฺชตีติ:
อามนฺตา   ฯ   ยตฺถ   วา  ปน  มนายตนํ  อุปฺปชฺชติ  ตตฺถ  จกฺขายตนํ
อุปฺปชฺชตีติ:  อรูเป  ตตฺถ  มนายตนํ  อุปฺปชฺชติ  โน  จ  ตตฺถ จกฺขายตนํ
อุปฺปชฺชติ   ปญฺจโวกาเร   ตตฺถ   มนายตนญฺจ   อุปฺปชฺชติ  จกฺขายตนญฺจ
อุปฺปชฺชติ ฯ
	[๓๑๑]  ยตฺถ  จกฺขายตนํ  อุปฺปชฺชติ  ตตฺถ  ธมฺมายตนํ  อุปฺปชฺชตีติ:
อามนฺตา   ฯ   ยตฺถ  วา  ปน  ธมฺมายตนํ  อุปฺปชฺชติ  ตตฺถ  จกฺขายตนํ
