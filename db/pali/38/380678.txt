	 [๑๕๐๐]   ยสฺส   วิจิกิจฺฉานุสโย   ปหีโน   ตสฺส  ภวราคานุสโย
ฯเปฯ    อวิชฺชานุสโย    ปหีโนติ:   ติณฺณํ   ปุคฺคลานํ   วิจิกิจฺฉานุสโย
ปหีโน   โน   จ   เตสํ  อวิชฺชานุสโย  ปหีโน  อรหโต  วิจิกิจฺฉานุสโย
จ   ปหีโน  อวิชฺชานุสโย  จ  ปหีโน  ฯ  ยสฺส  วา  ปน  อวิชฺชานุสโย
ปหีโน ตสฺส วิจิกิจฺฉานุสโย ปหีโนติ: อามนฺตา ฯ
	 [๑๕๐๑]   ยสฺส   ภวราคานุสโย   ปหีโน   ตสฺส   อวิชฺชานุสโย
ปหีโนติ:   อามนฺตา   ฯ   ยสฺส  วา  ปน  อวิชฺชานุสโย  ปหีโน  ตสฺส
ภวราคานุสโย ปหีโนติ: อามนฺตา ฯ
	 [๑๕๐๒]   ยสฺส   กามราคานุสโย   จ   ปฏิฆานุสโย  จ  ปหีนา
ตสฺส    มานานุสโย    ปหีโนติ:    อนาคามิสฺส   กามราคานุสโย   จ
ปฏิฆานุสโย   จ   ปหีนา   โน  จ  ตสฺส  มานานุสโย  ปหีโน  อรหโต
กามราคานุสโย  จ  ปฏิฆานุสโย  จ  ปหีนา  มานานุสโย  จ  ปหีโน  ฯ
ยสฺส  วา  ปน  มานานุสโย  ปหีโน  ตสฺส กามราคานุสโย จ ปฏิฆานุสโย
จ   ปหีนาติ:   อามนฺตา   ฯ   ยสฺส  กามราคานุสโย  จ  ปฏิฆานุสโย
จ    ปหีนา   ตสฺส   ทิฏฺฐานุสโย   ฯเปฯ   วิจิกิจฺฉานุสโย   ปหีโนติ:
อามนฺตา  ฯ  ยสฺส  วา  ปน  วิจิกิจฺฉานุสโย ปหีโน ตสฺส กามราคานุสโย
จ    ปฏิฆานุสโย   จ   ปหีนาติ:   ทฺวินฺนํ   ปุคฺคลานํ   วิจิกิจฺฉานุสโย
ปหีโน    โน    จ    เตสํ   กามราคานุสโย   จ   ปฏิฆานุสโย   จ
ปหีนา   ทฺวินฺนํ   ปุคฺคลานํ   วิจิกิจฺฉานุสโย  จ  ปหีโน  กามราคานุสโย
จ    ปฏิฆานุสโย    จ    ปหีนา    ฯ   ยสฺส   กามราคานุสโย   จ
