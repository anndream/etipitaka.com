อวิชฺชานุสยํ   น   ปริชานาติ   ทฺวินฺนํ  มคฺคสมงฺคีนํ  ฐเปตฺวา  อวเสสา
ปุคฺคลา   กามราคานุสยญฺจ  ปฏิฆานุสยญฺจ  น  ปริชานนฺติ  อวิชฺชานุสยญฺจ
น   ปริชานนฺติ   ฯ   โย   วา  ปน  อวิชฺชานุสยํ  น  ปริชานาติ  โส
กามราคานุสยญฺจ   ปฏิฆานุสยญฺจ   น   ปริชานาตีติ:  อนาคามิมคฺคสมงฺคี
อวิชฺชานุสยํ   น   ปริชานาติ   โน  จ  กามราคานุสยญฺจ  ปฏิฆานุสยญฺจ
น     ปริชานาติ     ทฺวินฺนํ     มคฺคสมงฺคีนํ    ฐเปตฺวา    อวเสสา
ปุคฺคลา   อวิชฺชานุสยญฺจ  น  ปริชานนฺติ  กามราคานุสยญฺจ  ปฏิฆานุสยญฺจ
น ปริชานนฺติ ฯ
	 [๑๔๖๐]   โย   กามราคานุสยญฺจ   ปฏิฆานุสยญฺจ   มานานุสยญฺจ
น   ปริชานาติ  โส  ทิฏฺฐานุสยํ  ฯเปฯ  วิจิกิจฺฉานุสยํ  น  ปริชานาตีติ:
อฏฺฐมโก   กามราคานุสยญฺจ  ปฏิฆานุสยญฺจ  มานานุสยญฺจ  น  ปริชานาติ
โน    จ    วิจิกิจฺฉานุสยํ    น   ปริชานาติ   ทฺวินฺนํ   มคฺคสมงฺคีนญฺจ
อฏฺฐมกญฺจ  ฐเปตฺวา  อวเสสา  ปุคฺคลา  กามราคานุสยญฺจ  ปฏิฆานุสยญฺจ
มานานุสยญฺจ   น   ปริชานนฺติ   วิจิกิจฺฉานุสยญฺจ   น   ปริชานนฺติ   ฯ
โย   วา   ปน   วิจิกิจฺฉานุสยํ   น  ปริชานาติ  โส  กามราคานุสยญฺจ
ปฏิฆานุสยญฺจ    มานานุสยญฺจ    น   ปริชานาตีติ:   อนาคามิมคฺคสมงฺคี
วิจิกิจฺฉานุสยญฺจ     มานานุสยญฺจ     น     ปริชานาติ     โน    จ
กามราคานุสยญฺจ    ปฏิฆานุสยญฺจ    น    ปริชานาติ    อคฺคมคฺคสมงฺคี
วิจิกิจฺฉานุสยญฺจ    กามราคานุสยญฺจ    ปฏิฆานุสยญฺจ    น   ปริชานาติ
โน   จ   มานานุสยํ  น  ปริชานาติ  ทฺวินฺนํ  มคฺคสมงฺคีนญฺจ  อฏฺฐมกญฺจ
