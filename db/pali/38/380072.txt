	[๒๒๗]   ยสฺส   เวทนากฺขนฺโธ   นุปฺปชฺชติ   ตสฺส   สญฺญากฺขนฺโธ
น  นิรุชฺฌตีติ:  จตุโวการา  ปญฺจโวการา  จวนฺตานํ  เตสํ เวทนากฺขนฺโธ
นุปฺปชฺชติ   โน   จ   เตสํ   สญฺญากฺขนฺโธ   น  นิรุชฺฌติ  อสญฺญสตฺตานํ
เตสํ  เวทนากฺขนฺโธ  จ  นุปฺปชฺชติ  สญฺญากฺขนฺโธ  จ  น นิรุชฺฌติ ฯ ยสฺส
วา   ปน  สญฺญากฺขนฺโธ  น  นิรุชฺฌติ  ตสฺส  เวทนากฺขนฺโธ  นุปฺปชฺชตีติ:
จตุโวการํ     ปญฺจโวการํ     อุปปชฺชนฺตานํ     เตสํ    สญฺญากฺขนฺโธ
น   นิรุชฺฌติ   โน   จ   เตสํ  เวทนากฺขนฺโธ  นุปฺปชฺชติ  อสญฺญสตฺตานํ
เตสํ สญฺญากฺขนฺโธ จ น นิรุชฺฌติ เวทนากฺขนฺโธ จ นุปฺปชฺชติ ฯ
	[๒๒๘]  ยตฺถ  รูปกฺขนฺโธ นุปฺปชฺชติ ตตฺถ เวทนากฺขนฺโธ น นิรุชฺฌตีติ:
นิรุชฺฌติ    ฯ    ยตฺถ    วา    ปน    เวทนากฺขนฺโธ   น   นิรุชฺฌติ
ตตฺถ รูปกฺขนฺโธ นุปฺปชฺชตีติ: อุปฺปชฺชติ ฯ
	[๒๒๙]   ยตฺถ   เวทนากฺขนฺโธ   นุปฺปชฺชติ   ตตฺถ   สญฺญากฺขนฺโธ
น  นิรุชฺฌตีติ:  อามนฺตา  ฯ  ยตฺถ  วา  ปน  สญฺญากฺขนฺโธ  น  นิรุชฺฌติ
ตตฺถ เวทนากฺขนฺโธ นุปฺปชฺชตีติ: อามนฺตา ฯ
	[๒๓๐]  ยสฺส  ยตฺถ  รูปกฺขนฺโธ  นุปฺปชฺชติ ตสฺส ตตฺถ เวทนากฺขนฺโธ
น     นิรุชฺฌตีติ:    จตุโวการา    ปญฺจโวการา    จวนฺตานํ    เตสํ
ตตฺถ  รูปกฺขนฺโธ  นุปฺปชฺชติ  โน  จ  เตสํ ตตฺถ เวทนากฺขนฺโธ น นิรุชฺฌติ
อรูปํ     อุปปชฺชนฺตานํ     อสญฺญสตฺตา     จวนฺตานํ    เตสํ    ตตฺถ
รูปกฺขนฺโธ   จ   นุปฺปชฺชติ   เวทนากฺขนฺโธ   จ  น  นิรุชฺฌติ  ฯ  ยสฺส
วา   ปน   ยตฺถ   เวทนากฺขนฺโธ  น  นิรุชฺฌติ  ตสฺส  ตตฺถ  รูปกฺขนฺโธ
