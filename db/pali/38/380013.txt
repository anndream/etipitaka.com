	[๑๖]   เยเกจิ  อพฺยากตา  ธมฺมา  สพฺเพ  เต  อพฺยากตมูลกาติ:
อเหตุกํ  อพฺยากตํ  น  อพฺยากตมูลกํ  สเหตุกํ  อพฺยากตํ  อพฺยากตมูลกํ ฯ
เย   วา   ปน   อพฺยากตมูลกา   สพฺเพ   เต   ธมฺมา  อพฺยากตาติ:
อามนฺตา   ฯ   เยเกจิ  อพฺยากตา  ธมฺมา  สพฺเพ  เต  อพฺยากตมูเลน
เอกมูลกาติ:   อเหตุกํ  อพฺยากตํ  อพฺยากตมูเลน  น  เอกมูลกํ  สเหตุกํ
อพฺยากตํ   อพฺยากตมูเลน   เอกมูลกํ  ฯ  เย  วา  ปน  อพฺยากตมูเลน
เอกมูลกา   สพฺเพ   เต   ธมฺมา  อพฺยากตาติ:  อามนฺตา  ฯ  เยเกจิ
อพฺยากตมูเลน    เอกมูลกา    ธมฺมา    สพฺเพ   เต   อพฺยากตมูเลน
อญฺญมญฺญมูลกาติ:   มูลานิ   ยานิ   เอกโต   อุปฺปชฺชนฺติ  อพฺยากตมูลานิ
เอกมูลกานิ   เจว   อญฺญมญฺญมูลกานิ  จ  อวเสสา  อพฺยากตมูลสหชาตา
ธมฺมา    อพฺยากตมูเลน    เอกมูลกา    น   จ   อญฺญมญฺญมูลกา   ฯ
เย   วา   ปน   อพฺยากตมูเลน   อญฺญมญฺญมูลกา   สพฺเพ  เต  ธมฺมา
อพฺยากตาติ: อามนฺตา ฯ
	[๑๗]  เยเกจิ  อพฺยากตา  ธมฺมา  สพฺเพ  เต อพฺยากตมูลมูลกาติ:
อเหตุกํ  อพฺยากตํ  น อพฺยากตมูลมูลกํ สเหตุกํ อพฺยากตํ อพฺยากตมูลมูลกํ ฯ
เย     วา     ปน     อพฺยากตมูลมูลกา    สพฺเพ    เต    ธมฺมา
อพฺยากตาติ:   อามนฺตา   ฯ   เยเกจิ  อพฺยากตา  ธมฺมา  สพฺเพ  เต
อพฺยากตมูเลน    เอกมูลมูลกาติ:   อเหตุกํ   อพฺยากตํ   อพฺยากตมูเลน
น   เอกมูลมูลกํ   สเหตุกํ   อพฺยากตํ   อพฺยากตมูเลน  เอกมูลมูลกํ  ฯ
เย   วา   ปน   อพฺยากตมูเลน   เอกมูลมูลกา   สพฺเพ   เต  ธมฺมา
