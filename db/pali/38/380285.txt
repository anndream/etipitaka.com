นุปฺปชฺชตีติ: อุปฺปชฺชติ ฯ
	[๘๔๕]   ยตฺถ  สมุทยสจฺจํ  นุปฺปชฺชติ  ตตฺถ  มคฺคสจฺจํ  นุปฺปชฺชตีติ:
อามนฺตา   ฯ   ยตฺถ   วา  ปน  มคฺคสจฺจํ  นุปฺปชฺชติ  ตตฺถ  สมุทยสจฺจํ
นุปฺปชฺชตีติ:   อปาเย   ตตฺถ   มคฺคสจฺจํ   นุปฺปชฺชติ   โน   จ   ตตฺถ
สมุทยสจฺจํ    นุปฺปชฺชติ    อสญฺญสตฺเต   ตตฺถ   มคฺคสจฺจญฺจ   นุปฺปชฺชติ
สมุทยสจฺจญฺจ นุปฺปชฺชติ ฯ
	[๘๔๖]   ยสฺส  ยตฺถ  ทุกฺขสจฺจํ  นุปฺปชฺชติ  ตสฺส  ตตฺถ  สมุทยสจฺจํ
นุปฺปชฺชตีติ:   อามนฺตา  ฯ  ยสฺส  วา  ปน  ยตฺถ  สมุทยสจฺจํ  นุปฺปชฺชติ
ตสฺส   ตตฺถ   ทุกฺขสจฺจํ   นุปฺปชฺชตีติ:   สพฺเพสํ  อุปปชฺชนฺตานํ  ปวตฺเต
ตณฺหาวิปฺปยุตฺตจิตฺตสฺส   อุปฺปาทกฺขเณ   เตสํ  ตตฺถ  สมุทยสจฺจํ  นุปฺปชฺชติ
โน    จ    เตสํ   ตตฺถ   ทุกฺขสจฺจํ   นุปฺปชฺชติ   สพฺเพสํ   จวนฺตานํ
ปวตฺเต  จิตฺตสฺส  ภงฺคกฺขเณ  อรูเป  มคฺคสฺส  จ  ผลสฺส จ อุปฺปาทกฺขเณ
เตสํ ตตฺถ สมุทยสจฺจญฺจ นุปฺปชฺชติ ทุกฺขสจฺจญฺจ นุปฺปชฺชติ ฯ
	 [๘๔๗]   ยสฺส  ยตฺถ  ทุกฺขสจฺจํ  นุปฺปชฺชติ  ตสฺส  ตตฺถ  มคฺคสจฺจํ
นุปฺปชฺชตีติ:   อรูเป   มคฺคสฺส   อุปฺปาทกฺขเณ   เตสํ   ตตฺถ  ทุกฺขสจฺจํ
นุปฺปชฺชติ   โน  จ  เตสํ  ตตฺถ  มคฺคสจฺจํ  นุปฺปชฺชติ  สพฺเพสํ  จวนฺตานํ
ปวตฺเต   จิตฺตสฺส  ภงฺคกฺขเณ  อรูเป  ผลสฺส  อุปฺปาทกฺขเณ  เตสํ  ตตฺถ
ทุกฺขสจฺจญฺจ  นุปฺปชฺชติ  มคฺคสจฺจญฺจ  นุปฺปชฺชติ  ฯ  ยสฺส  วา  ปน  ยตฺถ
มคฺคสจฺจํ   นุปฺปชฺชติ   ตสฺส   ตตฺถ   ทุกฺขสจฺจํ   นุปฺปชฺชตีติ:   สพฺเพสํ
อุปปชฺชนฺตานํ   ปวตฺเต   มคฺควิปฺปยุตฺตจิตฺตสฺส  อุปฺปาทกฺขเณ  เตสํ  ตตฺถ
