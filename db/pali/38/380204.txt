	[๖๒๒] ยสฺส จกฺขายตนํ นิรุชฺฌติ ฯเปฯ
	[๖๒๓]   ยสฺส  ยตฺถ  จกฺขายตนํ  นิรุชฺฌติ  ตสฺส  ตตฺถ  โสตายตนํ
นิรุชฺฌิสฺสตีติ:   ปญฺจโวกาเร   ปรินิพฺพนฺตานํ   เตสํ   ตตฺถ   จกฺขายตนํ
นิรุชฺฌติ    โน   จ   เตสํ   ตตฺถ   โสตายตนํ   นิรุชฺฌิสฺสติ   อิตเรสํ
สจกฺขุกานํ   จวนฺตานํ  เตสํ  ตตฺถ  จกฺขายตนญฺจ  นิรุชฺฌติ  โสตายตนญฺจ
นิรุชฺฌิสฺสติ    ฯ    ยสฺส   วา   ปน   ยตฺถ   โสตายตนํ   นิรุชฺฌิสฺสติ
ตสฺส    ตตฺถ    จกฺขายตนํ    นิรุชฺฌตีติ:   ปญฺจโวการํ   อุปปชฺชนฺตานํ
อจกฺขุกานํ   กามาวจรา   จวนฺตานํ  เตสํ  ตตฺถ  โสตายตนํ  นิรุชฺฌิสฺสติ
โน   จ   เตสํ   ตตฺถ   จกฺขายตนํ   นิรุชฺฌติ   สจกฺขุกานํ   จวนฺตานํ
เตสํ ตตฺถ โสตายตนญฺจ นิรุชฺฌิสฺสติ จกฺขายตนญฺจ นิรุชฺฌติ ฯ
	[๖๒๔]   ยสฺส  ยตฺถ  จกฺขายตนํ  นิรุชฺฌติ  ตสฺส  ตตฺถ  ฆานายตนํ
นิรุชฺฌิสฺสตีติ:   กามาวจเร   ปรินิพฺพนฺตานํ   รูปาวจรา  จวนฺตานํ  เตสํ
ตตฺถ   จกฺขายตนํ  นิรุชฺฌติ  โน  จ  เตสํ  ตตฺถ  ฆานายตนํ  นิรุชฺฌิสฺสติ
อิตเรสํ   สจกฺขุกานํ   กามาวจรา  จวนฺตานํ  เตสํ  ตตฺถ  จกฺขายตนญฺจ
นิรุชฺฌติ    ฆานายตนญฺจ    นิรุชฺฌิสฺสติ   ฯ   ยสฺส   วา   ปน   ยตฺถ
ฆานายตนํ   ฯเปฯ   ยถา   ปจฺจุปฺปนฺเนนาตีเตปิ  ติวิธํ  วิตฺถาริตํ  เอวํ
อิทมฺปิ วิตฺถาเรตพฺพํ ฯ
	[๖๒๕]   ยสฺส   ยตฺถ  จกฺขายตนํ  นิรุชฺฌติ  ตสฺส  ตตฺถ  รูปายตนํ
นิรุชฺฌิสฺสตีติ:   ปญฺจโวกาเร   ปรินิพฺพนฺตานํ   เตสํ   ตตฺถ   จกฺขายตนํ
นิรุชฺฌติ  โน  จ  เตสํ  ตตฺถ  รูปายตนํ  นิรุชฺฌิสฺสติ  อิตเรสํ  สจกฺขุกานํ
