วิจิกิจฺฉานุสโย   จ   ปหีโน   ปฏิฆานุสโย   จ  ปหีโน  ฯ  ยสฺส  ยตฺถ
ปฏิฆานุสโย  ปหีโน  ตสฺส  ตตฺถ  ภวราคานุสโย  ปหีโนติ:  น  วตฺตพฺโพ
ปหีโนติ  วา  อปฺปหีโนติ  วา  ฯ  ยสฺส  วา  ปน  ยตฺถ  ภวราคานุสโย
ปหีโน   ตสฺส   ตตฺถ   ปฏิฆานุสโย   ปหีโนติ:   น  วตฺตพฺโพ  ปหีโนติ
วา   อปฺปหีโนติ  วา  ฯ  ยสฺส  ยตฺถ  ปฏิฆานุสโย  ปหีโน  ตสฺส  ตตฺถ
อวิชฺชานุสโย   ปหีโนติ:   อนาคามิสฺส   ทุกฺขาย  เวทนาย  ตสฺส  ตตฺถ
ปฏิฆานุสโย  ปหีโน  โน  จ  ตสฺส  ตตฺถ  อวิชฺชานุสโย  ปหีโน  อรหโต
ทุกฺขาย   เวทนาย   ตสฺส  ตตฺถ  ปฏิฆานุสโย  จ  ปหีโน  อวิชฺชานุสโย
จ   ปหีโน   ฯ   ยสฺส   วา   ปน  ยตฺถ  อวิชฺชานุสโย  ปหีโน  ตสฺส
ตตฺถ   ปฏิฆานุสโย   ปหีโนติ:   อรหโต   กามธาตุยา  ทฺวีสุ  เวทนาสุ
รูปธาตุยา   อรูปธาตุยา  ตสฺส  ตตฺถ  อวิชฺชานุสโย  ปหีโน  ปฏิฆานุสโย
น   วตฺตพฺโพ   ปหีโนติ   วา   อปฺปหีโนติ   วา   ตสฺเสว   ปุคฺคลสฺส
ทุกฺขาย   เวทนาย   ตสฺส  ตตฺถ  อวิชฺชานุสโย  จ  ปหีโน  ปฏิฆานุสโย
จ ปหีโน ฯ
	 [๑๕๒๐]  ยสฺส  ยตฺถ  มานานุสโย  ปหีโน  ตสฺส ตตฺถ ทิฏฺฐานุสโย
ฯเปฯ   วิจิกิจฺฉานุสโย   ปหีโนติ:   อามนฺตา   ฯ   ยสฺส   วา   ปน
ยตฺถ   วิจิกิจฺฉานุสโย   ปหีโน   ตสฺส   ตตฺถ   มานานุสโย   ปหีโนติ:
ติณฺณํ    ปุคฺคลานํ   ทุกฺขาย   เวทนาย   เตสํ   ตตฺถ   วิจิกิจฺฉานุสโย
ปหีโน  มานานุสโย  น  วตฺตพฺโพ  ปหีโนติ  วา  อปฺปหีโนติ วา เตสํเยว
ปุคฺคลานํ    กามธาตุยา    ทฺวีสุ   เวทนาสุ   รูปธาตุยา   อรูปธาตุยา
