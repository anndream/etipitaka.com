อุปฺปาเทปิ นิโรเธปิ อุปฺปาทนิโรเธปิ อนุโลมมฺปิ ปจฺจนิยมฺปิ สทิสํ) ฯ
		          ________________
	[๗๐๗]    ยสฺส    จกฺขายตนํ    อุปฺปชฺชิสฺสติ   ตสฺส   โสตายตนํ
นิรุชฺฌิสฺสตีติ:   อามนฺตา   ฯ   ยสฺส   วา  ปน  โสตายตนํ  นิรุชฺฌิสฺสติ
ตสฺส     จกฺขายตนํ     อุปฺปชฺชิสฺสตีติ:    ปจฺฉิมภวิกานํ    ปญฺจโวการํ
อุปปชฺชนฺตานํ   เย   จ   อรูปํ   อุปปชฺชิตฺวา   ปรินิพฺพายิสฺสนฺติ   เตสํ
อุปปชฺชนฺตานํ   เตสํ   โสตายตนํ  นิรุชฺฌิสฺสติ  โน  จ  เตสํ  จกฺขายตนํ
อุปฺปชฺชิสฺสติ   อิตเรสํ   เตสํ   โสตายตนญฺจ   นิรุชฺฌิสฺสติ  จกฺขายตนญฺจ
อุปฺปชฺชิสฺสติ ฯ
	[๗๐๘]    ยสฺส    จกฺขายตนํ    อุปฺปชฺชิสฺสติ   ตสฺส   ฆานายตนํ
นิรุชฺฌิสฺสตีติ:    เย   รูปาวจรํ   อุปปชฺชิตฺวา   ปรินิพฺพายิสฺสนฺติ   เตสํ
จวนฺตานํ   เตสํ   จกฺขายตนํ   อุปฺปชฺชิสฺสติ   โน  จ  เตสํ  ฆานายตนํ
นิรุชฺฌิสฺสติ   อิตเรสํ   เตสํ   จกฺขายตนญฺจ   อุปฺปชฺชิสฺสติ  ฆานายตนญฺจ
นิรุชฺฌิสฺสติ    ฯ    ยสฺส   วา   ปน   ฆานายตนํ   นิรุชฺฌิสฺสติ   ตสฺส
จกฺขายตนํ    อุปฺปชฺชิสฺสตีติ:   ปจฺฉิมภวิกานํ   กามาวจรํ   อุปปชฺชนฺตานํ
เย    จ    อรูปํ   อุปปชฺชิตฺวา   ปรินิพฺพายิสฺสนฺติ   เตสํ   ฆานายตนํ
นิรุชฺฌิสฺสติ   โน   จ   เตสํ   จกฺขายตนํ   อุปฺปชฺชิสฺสติ  อิตเรสํ  เตสํ
ฆานายตนญฺจ นิรุชฺฌิสฺสติ จกฺขายตนญฺจ อุปฺปชฺชิสฺสติ ฯ
	[๗๐๙]    ยสฺส    จกฺขายตนํ    อุปฺปชฺชิสฺสติ    ตสฺส   รูปายตนํ
นิรุชฺฌิสฺสตีติ:   อามนฺตา   ฯ   ยสฺส   วา   ปน  รูปายตนํ  นิรุชฺฌิสฺสติ
