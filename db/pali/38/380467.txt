ปฏิฆานุสโย   จ   อนุเสนฺติ   ตสฺเสว   ปุคฺคลสฺส   กามธาตุยา   ทฺวีสุ
เวทนาสุ  ตสฺส  ตตฺถ  อวิชฺชานุสโย  จ  กามราคานุสโย  จ มานานุสโย
จ    ทิฏฺฐานุสโย    จ    วิจิกิจฺฉานุสโย    จ   อนุเสนฺติ   โน   จ
ตสฺส   ตตฺถ   ปฏิฆานุสโย   จ   ภวราคานุสโย  จ  อนุเสนฺติ  ตสฺเสว
ปุคฺคลสฺส  ทุกฺขาย  เวทนาย  ตสฺส  ตตฺถ  อวิชฺชานุสโย  จ  ปฏิฆานุสโย
จ    ทิฏฺฐานุสโย    จ    วิจิกิจฺฉานุสโย    จ   อนุเสนฺติ   โน   จ
ตสฺส   ตตฺถ   กามราคานุสโย   จ  มานานุสโย  จ  ภวราคานุสโย  จ
อนุเสนฺติ ฯ
		        อนุโลมํ นิฏฺฐิตํ ฯ
	 [๑๒๕๕]   ยสฺส   กามราคานุสโย   นานุเสติ  ตสฺส  ปฏิฆานุสโย
นานุเสตีติ:   อามนฺตา   ฯ   ยสฺส   วา   ปน  ปฏิฆานุสโย  นานุเสติ
ตสฺส  กามราคานุสโย  นานุเสตีติ:  อามนฺตา  ฯ  ยสฺส  กามราคานุสโย
นานุเสติ      ตสฺส      มานานุสโย     นานุเสตีติ:     อนาคามิสฺส
กามราคานุสโย   นานุเสติ   โน   จ   ตสฺส   มานานุสโย   นานุเสติ
อรหโต   กามราคานุสโย   จ  นานุเสติ  มานานุสโย  จ  นานุเสติ  ฯ
ยสฺส  วา  ปน  มานานุสโย  นานุเสติ  ตสฺส กามราคานุสโย นานุเสตีติ:
อามนฺตา   ฯ   ยสฺส   กามราคานุสโย   นานุเสติ   ตสฺส  ทิฏฺฐานุสโย
ฯเปฯ   วิจิกิจฺฉานุสโย   นานุเสตีติ:   อามนฺตา   ฯ   ยสฺส  วา  ปน
วิจิกิจฺฉานุสโย   นานุเสติ   ตสฺส   กามราคานุสโย  นานุเสตีติ:  ทฺวินฺนํ
ปุคฺคลานํ   วิจิกิจฺฉานุสโย   นานุเสติ   โน   จ  เตสํ  กามราคานุสโย
