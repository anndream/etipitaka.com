	[๙๑๘]  ยสฺส  ยตฺถ  สมุทยสจฺจํ  นุปฺปชฺชิตฺถ  ตสฺส  ตตฺถ  มคฺคสจฺจํ
นุปฺปชฺชิสฺสตีติ:   สุทฺธาวาสานํ   ทุติเย   จิตฺเต  วตฺตมาเน  เตสํ  ตตฺถ
สมุทยสจฺจํ   นุปฺปชฺชิตฺถ   โน   จ   เตสํ  ตตฺถ  มคฺคสจฺจํ  นุปฺปชฺชิสฺสติ
อสญฺญสตฺตานํ    เตสํ   ตตฺถ   สมุทยสจฺจญฺจ   นุปฺปชฺชิตฺถ   มคฺคสจฺจญฺจ
นุปฺปชฺชิสฺสติ   ฯ   ยสฺส   วา  ปน  ยตฺถ  มคฺคสจฺจํ  นุปฺปชฺชิสฺสติ  ตสฺส
ตตฺถ     สมุทยสจฺจํ    นุปฺปชฺชิตฺถาติ:    อคฺคมคฺคสมงฺคีนํ    อรหนฺตานํ
เย   จ   ปุถุชฺชนา   มคฺคํ   น  ปฏิลภิสฺสนฺติ  อาปายิกานํ  เตสํ  ตตฺถ
มคฺคสจฺจํ   นุปฺปชฺชิสฺสติ   โน   จ   เตสํ  ตตฺถ  สมุทยสจฺจํ  นุปฺปชฺชิตฺถ
อสญฺญสตฺตานํ   เตสํ   ตตฺถ   มคฺคสจฺจญฺจ   นุปฺปชฺชิสฺสติ   สมุทยสจฺจญฺจ
นุปฺปชฺชิตฺถ ฯ
		        อุปฺปาทวารํ นิฏฺฐิตํ
	[๙๑๙]   ยสฺส   ทุกฺขสจฺจํ   นิรุชฺฌติ  ตสฺส  สมุทยสจฺจํ  นิรุชฺฌตีติ:
สพฺเพสํ   จวนฺตานํ   ปวตฺเต   ตณฺหาวิปฺปยุตฺตจิตฺตสฺส   ภงฺคกฺขเณ  เตสํ
ทุกฺขสจฺจํ  นิรุชฺฌติ  โน  จ  เตสํ  สมุทยสจฺจํ  นิรุชฺฌติ ตณฺหาย ภงฺคกฺขเณ
เตสํ    ทุกฺขสจฺจญฺจ    นิรุชฺฌติ    สมุทยสจฺจญฺจ   นิรุชฺฌติ   ฯ   ยสฺส
วา ปน สมุทยสจฺจํ นิรุชฺฌติ ตสฺส ทุกฺขสจฺจํ นิรุชฺฌตีติ: อามนฺตา ฯ
	[๙๒๐]   ยสฺส   ทุกฺขสจฺจํ   นิรุชฺฌติ   ตสฺส  มคฺคสจฺจํ  นิรุชฺฌตีติ:
สพฺเพสํ   จวนฺตานํ   ปวตฺเต   มคฺควิปฺปยุตฺตจิตฺตสฺส   ภงฺคกฺขเณ   เตสํ
ทุกฺขสจฺจํ   นิรุชฺฌติ   โน   จ   เตสํ  มคฺคสจฺจํ  นิรุชฺฌติ  ปญฺจโวกาเร
มคฺคสฺส    ภงฺคกฺขเณ    เตสํ    ทุกฺขสจฺจญฺจ    นิรุชฺฌติ   มคฺคสจฺจญฺจ
