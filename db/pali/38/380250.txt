	[๗๕๔]     ยสฺส    มนายตนํ    อุปฺปชฺชติ    ตสฺส    ธมฺมายตนํ
นิรุชฺฌิสฺสตีติ:   อามนฺตา   ฯ   ยสฺส   วา  ปน  ธมฺมายตนํ  นิรุชฺฌิสฺสติ
ตสฺส    มนายตนํ    อุปฺปชฺชตีติ:    สพฺเพสํ    จวนฺตานํ    อจิตฺตกานํ
อุปปชฺชนฺตานํ   เตสํ   ธมฺมายตนํ   นิรุชฺฌิสฺสติ  โน  จ  เตสํ  มนายตนํ
อุปฺปชฺชติ   สจิตฺตกานํ   อุปปชฺชนฺตานํ   เตสํ   ธมฺมายตนญฺจ  นิรุชฺฌิสฺสติ
มนายตนญฺจ อุปฺปชฺชติ ฯ
	[๗๕๕] ยตฺถ จกฺขายตนํ อุปฺปชฺชติ ฯเปฯ
	[๗๕๖]  ยสฺส  ยตฺถ  จกฺขายตนํ  อุปฺปชฺชติ  ตสฺส  ตตฺถ  โสตายตนํ
นิรุชฺฌิสฺสตีติ:    อามนฺตา   ฯ   ยสฺส   วา   ปน   ยตฺถ   โสตายตนํ
นิรุชฺฌิสฺสติ    ตสฺส    ตตฺถ    จกฺขายตนํ   อุปฺปชฺชตีติ:   ปญฺจโวการา
จวนฺตานํ   อจกฺขุกานํ  กามาวจรํ  อุปปชฺชนฺตานํ  เตสํ  ตตฺถ  โสตายตนํ
นิรุชฺฌิสฺสติ   โน   จ   เตสํ   ตตฺถ   จกฺขายตนํ  อุปฺปชฺชติ  สจกฺขุกานํ
อุปปชฺชนฺตานํ   เตสํ   ตตฺถ   โสตายตนญฺจ   นิรุชฺฌิสฺสติ   จกฺขายตนญฺจ
อุปฺปชฺชติ ฯ
	[๗๕๗]  ยสฺส  ยตฺถ  จกฺขายตนํ  อุปฺปชฺชติ  ตสฺส  ตตฺถ  ฆานายตนํ
นิรุชฺฌิสฺสตีติ:    รูปาวจรํ    อุปปชฺชนฺตานํ    เตสํ   ตตฺถ   จกฺขายตนํ
อุปฺปชฺชติ   โน   จ   เตสํ   ตตฺถ   ฆานายตนํ  นิรุชฺฌิสฺสติ  สจกฺขุกานํ
กามาวจรํ    อุปปชฺชนฺตานํ    เตสํ    ตตฺถ   จกฺขายตนญฺจ   อุปฺปชฺชติ
ฆานายตนญฺจ   นิรุชฺฌิสฺสติ   ฯ   ยสฺส   วา   ปน   ยตฺถ   ฆานายตนํ
นิรุชฺฌิสฺสติ    ตสฺส    ตตฺถ    จกฺขายตนํ    อุปฺปชฺชตีติ:   กามาวจรา
