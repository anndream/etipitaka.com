วา  อปฺปหีโนติ  วา  กามธาตุยา  ทฺวีสุ  เวทนาสุ  เอตฺถ  อวิชฺชานุสโย
จ อปฺปหีโน กามราคานุสโย จ อปฺปหีโน ฯ
	 [๑๕๔๑]    ยตฺถ   ปฏิฆานุสโย   อปฺปหีโน   ตตฺถ   มานานุสโย
อปฺปหีโนติ:  น  วตฺตพฺโพ  ปหีโนติ  วา  อปฺปหีโนติ  วา ฯ ยตฺถ วา ปน
มานานุสโย   อปฺปหีโน   ตตฺถ   ปฏิฆานุสโย  อปฺปหีโนติ:  น  วตฺตพฺโพ
ปหีโนติ   วา   อปฺปหีโนติ   วา   ฯ   ยตฺถ   ปฏิฆานุสโย   อปฺปหีโน
ตตฺถ   ทิฏฺฐานุสโย   ฯเปฯ   วิจิกิจฺฉานุสโย  อปฺปหีโนติ:  อามนฺตา  ฯ
ยตฺถ  วา  ปน  วิจิกิจฺฉานุสโย  อปฺปหีโน  ตตฺถ  ปฏิฆานุสโย อปฺปหีโนติ:
กามธาตุยา  ทฺวีสุ  เวทนาสุ  รูปธาตุยา อรูปธาตุยา เอตฺถ วิจิกิจฺฉานุสโย
อปฺปหีโน    ปฏิฆานุสโย    น   วตฺตพฺโพ   ปหีโนติ   วา   อปฺปหีโนติ
วา  ทุกฺขาย  เวทนาย  เอตฺถ  วิจิกิจฺฉานุสโย  จ  อปฺปหีโน ปฏิฆานุสโย
จ   อปฺปหีโน   ฯ   ยตฺถ  ปฏิฆานุสโย  อปฺปหีโน  ตตฺถ  ภวราคานุสโย
อปฺปหีโนติ:    น    วตฺตพฺโพ   ปหีโนติ   วา   อปฺปหีโนติ   วา   ฯ
ยตฺถ  วา  ปน  ภวราคานุสโย  อปฺปหีโน  ตตฺถ  ปฏิฆานุสโย อปฺปหีโนติ:
น   วตฺตพฺโพ   ปหีโนติ   วา   อปฺปหีโนติ  วา  ฯ  ยตฺถ  ปฏิฆานุสโย
อปฺปหีโน     ตตฺถ     อวิชฺชานุสโย    อปฺปหีโนติ:    อามนฺตา    ฯ
ยตฺถ  วา  ปน  อวิชฺชานุสโย  อปฺปหีโน  ตตฺถ  ปฏิฆานุสโย  อปฺปหีโนติ:
กามธาตุยา    ทฺวีสุ    เวทนาสุ    รูปธาตุยา    อรูปธาตุยา   เอตฺถ
อวิชฺชานุสโย   อปฺปหีโน   ปฏิฆานุสโย   น   วตฺตพฺโพ   ปหีโนติ   วา
อปฺปหีโนติ   วา  ทุกฺขาย  เวทนาย  เอตฺถ  อวิชฺชานุสโย  จ  อปฺปหีโน
