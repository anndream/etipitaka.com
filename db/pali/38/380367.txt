อุปฺปาทกฺขเณ        นิโรธสมาปนฺนานํ       อสญฺญสตฺตานํ       เตสํ
กายสงฺขาโร   จ   นุปฺปชฺชติ   วจีสงฺขาโร   จ   นุปฺปชฺชติ   ฯ  ยสฺส
วา   ปน   วจีสงฺขาโร   นุปฺปชฺชติ   ตสฺส   กายสงฺขาโร  นุปฺปชฺชตีติ:
วินา  วิตกฺกวิจาเรหิ  อสฺสาสปสฺสาสานํ  อุปฺปาทกฺขเณ  เตสํ  วจีสงฺขาโร
นุปฺปชฺชติ   โน   จ   เตสํ   กายสงฺขาโร  นุปฺปชฺชติ  สพฺเพสํ  จิตฺตสฺส
ภงฺคกฺขเณ   วินา  อสฺสาสปสฺสาเสหิ  อวิตกฺกอวิจารจิตฺตสฺส  อุปฺปาทกฺขเณ
นิโรธสมาปนฺนานํ      อสญฺญสตฺตานํ      เตสํ     วจีสงฺขาโร     จ
นุปฺปชฺชติ กายสงฺขาโร จ นุปฺปชฺชติ ฯ
	 [๑๐๔๔]   ยสฺส   กายสงฺขาโร   นุปฺปชฺชติ   ตสฺส  จิตฺตสงฺขาโร
นุปฺปชฺชตีติ:   วินา   อสฺสาสปสฺสาเสหิ   จิตฺตสฺส   อุปฺปาทกฺขเณ   เตสํ
กายสงฺขาโร  นุปฺปชฺชติ  โน  จ  เตสํ  จิตฺตสงฺขาโร  นุปฺปชฺชติ  สพฺเพสํ
จิตฺตสฺส  ภงฺคกฺขเณ  นิโรธสมาปนฺนานํ  อสญฺญสตฺตานํ  เตสํ  กายสงฺขาโร
จ   นุปฺปชฺชติ   จิตฺตสงฺขาโร   จ   นุปฺปชฺชติ   ฯ   ยสฺส   วา   ปน
จิตฺตสงฺขาโร นุปฺปชฺชติ ตสฺส กายสงฺขาโร นุปฺปชฺชตีติ: อามนฺตา ฯ
	 [๑๐๔๕]  ยสฺส วจีสงฺขาโร นุปฺปชฺชติ ตสฺส จิตฺตสงฺขาโร นุปฺปชฺชตีติ:
วินา    วิตกฺกวิจาเรหิ    จิตฺตสฺส   อุปฺปาทกฺขเณ   เตสํ   วจีสงฺขาโร
นุปฺปชฺชติ   โน   จ   เตสํ   จิตฺตสงฺขาโร  นุปฺปชฺชติ  สพฺเพสํ  จิตฺตสฺส
ภงฺคกฺขเณ   นิโรธสมาปนฺนานํ   อสญฺญสตฺตานํ   เตสํ   วจีสงฺขาโร   จ
นุปฺปชฺชติ  จิตฺตสงฺขาโร  จ  นุปฺปชฺชติ  ฯ  ยสฺส  วา  ปน  จิตฺตสงฺขาโร
นุปฺปชฺชติ ตสฺส วจีสงฺขาโร นุปฺปชฺชตีติ: อามนฺตา ฯ
