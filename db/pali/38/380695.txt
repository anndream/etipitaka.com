	 [๑๕๒๒]   ยสฺส   ยตฺถ   วิจิกิจฺฉานุสโย   ปหีโน   ตสฺส   ตตฺถ
ภวราคานุสโย   ปหีโนติ:   ติณฺณํ  ปุคฺคลานํ  กามธาตุยา  ตีสุ  เวทนาสุ
เตสํ  ตตฺถ  วิจิกิจฺฉานุสโย  ปหีโน  ภวราคานุสโย  น  วตฺตพฺโพ ปหีโนติ
วา   อปฺปหีโนติ   วา   เตสํเยว   ปุคฺคลานํ   รูปธาตุยา  อรูปธาตุยา
เตสํ  ตตฺถ  วิจิกิจฺฉานุสโย  ปหีโน  โน  จ  เตสํ  ตตฺถ  ภวราคานุสโย
ปหีโน  อรหโต  กามธาตุยา  ตีสุ  เวทนาสุ  ตสฺส  ตตฺถ  วิจิกิจฺฉานุสโย
ปหีโน    ภวราคานุสโย    น   วตฺตพฺโพ   ปหีโนติ   วา   อปฺปหีโนติ
วา    ตสฺเสว    ปุคฺคลสฺส    รูปธาตุยา   อรูปธาตุยา   ตสฺส   ตตฺถ
วิจิกิจฺฉานุสโย  จ  ปหีโน  ภวราคานุสโย  จ  ปหีโน  ฯ  ยสฺส  วา ปน
ยตฺถ   ภวราคานุสโย   ปหีโน   ตสฺส   ตตฺถ  วิจิกิจฺฉานุสโย  ปหีโนติ:
อามนฺตา    ฯ   ยสฺส   ยตฺถ   วิจิกิจฺฉานุสโย   ปหีโน   ตสฺส   ตตฺถ
อวิชฺชานุสโย   ปหีโนติ:   ติณฺณํ   ปุคฺคลานํ  กามธาตุยา  ตีสุ  เวทนาสุ
รูปธาตุยา   อรูปธาตุยา   เตสํ   ตตฺถ  วิจิกิจฺฉานุสโย  ปหีโน  โน  จ
เตสํ   ตตฺถ  อวิชฺชานุสโย  ปหีโน  อรหโต  กามธาตุยา  ตีสุ  เวทนาสุ
รูปธาตุยา    อรูปธาตุยา   ตสฺส   ตตฺถ   วิจิกิจฺฉานุสโย   จ   ปหีโน
อวิชฺชานุสโย  จ  ปหีโน  ฯ  ยสฺส  วา  ปน  ยตฺถ  อวิชฺชานุสโย ปหีโน
ตสฺส ตตฺถ วิจิกิจฺฉานุสโย ปหีโนติ:  อามนฺตา ฯ
	 [๑๕๒๓]   ยสฺส   ยตฺถ   ภวราคานุสโย   ปหีโน   ตสฺส   ตตฺถ
อวิชฺชานุสโย  ปหีโนติ:  อามนฺตา  ฯ  ยสฺส  วา  ปน ยตฺถ อวิชฺชานุสโย
ปหีโน   ตสฺส   ตตฺถ   ภวราคานุสโย   ปหีโนติ:  อรหโต  กามธาตุยา
