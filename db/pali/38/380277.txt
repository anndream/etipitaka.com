สจฺจํ   นิโรโธ   เจว   นิโรธสจฺจญฺจ  ฯ  นิโรธสจฺจํ  นิโรโธติ:  อามนฺตา  ฯ
มคฺโค   มคฺคสจฺจนฺติ:   มคฺคสจฺจํ   ฐเปตฺวา   อวเสโส  มคฺโค  มคฺโค
น   มคฺคสจฺจํ   มคฺคสจฺจํ   มคฺโค   เจว   มคฺคสจฺจญฺจ   ฯ  มคฺคสจฺจํ
มคฺโคติ: อามนฺตา ฯ
	[๘๒๖]   น  ทุกฺขํ  น  ทุกฺขสจฺจนฺติ:  กายิกํ  ทุกฺขํ  เจตสิกํ  ทุกฺขํ
ฐเปตฺวา   อวเสสํ  ทุกฺขสจฺจํ  น  ทุกฺขํ  ทุกฺขสจฺจํ  ทุกฺขญฺจ  ทุกฺขสจฺจญฺจ
ฐเปตฺวา    อวเสสํ    น    เจว    ทุกฺขํ   น   จ   ทุกฺขสจฺจํ   ฯ
น  ทุกฺขสจฺจํ  น  ทุกฺขนฺติ:  อามนฺตา  ฯ  น  สมุทโย  น สมุทยสจฺจนฺติ:
อามนฺตา   ฯ   น   สมุทยสจฺจํ   น   สมุทโยติ:  สมุทยสจฺจํ  ฐเปตฺวา
อวเสโส   สมุทโย   น   สมุทยสจฺจํ   สมุทโย  สมุทยญฺจ  สมุทยสจฺจญฺจ
ฐเปตฺวา  อวเสโส  น  เจว  สมุทโย  น  จ  สมุทยสจฺจํ  ฯ น นิโรโธ
น  นิโรธสจฺจนฺติ:  อามนฺตา  ฯ  น  นิโรธสจฺจํ  น นิโรโธติ: นิโรธสจฺจํ
ฐเปตฺวา    อวเสโส   นิโรโธ   น   นิโรธสจฺจํ   นิโรโธ   นิโรธญฺจ
นิโรธสจฺจญฺจ  ฐเปตฺวา  อวเสโส  น  เจว  นิโรโธ  น จ นิโรธสจฺจํ ฯ
น   มคฺโค  น  มคฺคสจฺจนฺติ:  อามนฺตา  ฯ  น  มคฺคสจฺจํ  น  มคฺโคติ:
มคฺคสจฺจํ   ฐเปตฺวา   อวเสโส   มคฺโค  น  มคฺคสจฺจํ  มคฺโค  มคฺคญฺจ
มคฺคสจฺจญฺจ ฐเปตฺวา อวเสโส น เจว มคฺโค น จ มคฺคสจฺจํ ฯ
		          ___________
	[๘๒๗]   ทุกฺขํ  ทุกฺขสจฺจนฺติ:  อามนฺตา  ฯ  สจฺจา  สมุทยสจฺจนฺติ:
สมุทยสจฺจํ    สจฺจญฺเจว    สมุทยสจฺจญฺจ    อวเสสา   สจฺจา   สจฺจา
