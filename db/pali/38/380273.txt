อุปฺปชฺชติ   โน   จ   เตสํ   จกฺขุธาตุ  อุปฺปชฺชติ  สรูปกานํ  สจกฺขุกานํ
อุปปชฺชนฺตานํ เตสํ รูปธาตุ จ อุปฺปชฺชติ จกฺขุธาตุ จ อุปฺปชฺชติ ฯ
	[๘๑๔]    ยสฺส    จกฺขุธาตุ   อุปฺปชฺชติ   ตสฺส   มโนวิญฺญาณธาตุ
อุปฺปชฺชตีติ:    อามนฺตา    ฯ    ยสฺส    วา   ปน   มโนวิญฺญาณธาตุ
อุปฺปชฺชติ    ตสฺส    จกฺขุธาตุ    อุปฺปชฺชตีติ:   สจิตฺตกานํ   อจกฺขุกานํ
อุปปชฺชนฺตานํ    เตสํ    มโนวิญฺญาณธาตุ   อุปฺปชฺชติ   โน   จ   เตสํ
จกฺขุธาตุ    อุปฺปชฺชติ    สจิตฺตกานํ   สจกฺขุกานํ   อุปปชฺชนฺตานํ   เตสํ
มโนวิญฺญาณธาตุ จ อุปฺปชฺชติ จกฺขุธาตุ จ อุปฺปชฺชติ ฯ
	[๘๑๕]   ยสฺส   จกฺขุธาตุ  อุปฺปชฺชติ  ตสฺส  ธมฺมธาตุ  อุปฺปชฺชตีติ:
อามนฺตา   ฯ   ยสฺส   วา   ปน  ธมฺมธาตุ  อุปฺปชฺชติ  ตสฺส  จกฺขุธาตุ
อุปฺปชฺชตีติ:    อจกฺขุกานํ   อุปปชฺชนฺตานํ   เตสํ   ธมฺมธาตุ   อุปฺปชฺชติ
โน   จ   เตสํ   จกฺขุธาตุ   อุปฺปชฺชติ  สจกฺขุกานํ  อุปปชฺชนฺตานํ  เตสํ
ธมฺมธาตุ   จ  อุปฺปชฺชติ  จกฺขุธาตุ  จ  อุปฺปชฺชติ  ฯ  ยถา  อายตนยมกํ
วิภตฺตํ เอวํ ธาตุยมกมฺปิ วิภชิตพฺพํ สทิสํ กาตพฺพํ ฯ
	[๘๑๖] โย จกฺขุธาตต ปริชานาติ โส โสตธาตต ปริชานาตีติ:
		         อามนฺตา ฯเปฯ
		   ธาตุยมกํ ปริปุณฺณํ เปยฺยาเลน ฯ
		        ธาตุยมกํ นิฏฺฐิตํ ฯ
		          ________________
