อสญฺญสตฺตานํ    เตสํ    สมุทยสจฺจํ    นุปฺปชฺชติ    โน    จ    เตสํ
มคฺคสจฺจํ    นุปฺปชฺชิสฺสติ    อคฺคมคฺคสมงฺคีนํ    อรหนฺตานํ    เย    จ
ปุถุชฺชนา    มคฺคํ    น    ปฏิลภิสฺสนฺติ    เตสํ   ตณฺหาย   ภงฺคกฺขเณ
ตณฺหาวิปฺปยุตฺตจิตฺเต   วตฺตมาเน   นิโรธสมาปนฺนานํ  อสญฺญสตฺตานํ  เตสํ
สมุทยสจฺจญฺจ   นุปฺปชฺชติ   มคฺคสจฺจญฺจ  นุปฺปชฺชิสฺสติ  ฯ  ยสฺส  วา  ปน
มคฺคสจฺจํ     นุปฺปชฺชิสฺสติ    ตสฺส    สมุทยสจฺจํ    นุปฺปชฺชตีติ:    เย
ปุถุชฺชนา   มคฺคํ   น   ปฏิลภิสฺสนฺติ  เตสํ  ตณฺหาย  อุปฺปาทกฺขเณ  เตสํ
มคฺคสจฺจํ    นุปฺปชฺชิสฺสติ    โน    จ    เตสํ   สมุทยสจฺจํ   นุปฺปชฺชติ
อคฺคมคฺคสมงฺคีนํ   อรหนฺตานํ   เย  จ  ปุถุชฺชนา  มคฺคํ  น  ปฏิลภิสฺสนฺติ
เตสํ  ตณฺหาย  ภงฺคกฺขเณ ตณฺหาวิปฺปยุตฺตจิตฺเต วตฺตมาเน นิโรธสมาปนฺนานํ
อสญฺญสตฺตานํ     เตสํ     มคฺคสจฺจญฺจ    นุปฺปชฺชิสฺสติ    สมุทยสจฺจญฺจ
นุปฺปชฺชติ ฯ
	[๙๐๑] ยตฺถ ทุกฺขสจฺจํ นุปฺปชฺชติ ฯเปฯ
	[๙๐๒]   ยสฺส  ยตฺถ  ทุกฺขสจฺจํ  นุปฺปชฺชติ  ตสฺส  ตตฺถ  สมุทยสจฺจํ
นุปฺปชฺชิสฺสตีติ:     จตุโวการา    ปญฺจโวการา    จวนฺตานํ    ปวตฺเต
จิตฺตสฺส  ภงฺคกฺขเณ  อรูเป  มคฺคสฺส  จ  ผลสฺส  จ  อุปฺปาทกฺขเณ  เตสํ
ตตฺถ  ทุกฺขสจฺจํ  นุปฺปชฺชติ  โน  จ  เตสํ  ตตฺถ  สมุทยสจฺจํ  นุปฺปชฺชิสฺสติ
อคฺคมคฺคสฺส    ภงฺคกฺขเณ    อรหนฺตานํ    จิตฺตสฺส   ภงฺคกฺขเณ   ยสฺส
จิตฺตสฺส   อนนฺตรา   อคฺคมคฺคํ   ปฏิลภิสฺสนฺติ  ตสฺส  จิตฺตสฺส  ภงฺคกฺขเณ
อรูเป   มคฺคสฺส   จ   ผลสฺส  จ  อุปฺปาทกฺขเณ  อสญฺญสตฺตา  จวนฺตานํ
