เตสํ  ตตฺถ  กายสงฺขาโร  อุปฺปชฺชิสฺสติ  โน  จ  เตสํ  ตตฺถ วจีสงฺขาโร
นิรุชฺฌิสฺสติ      ปฐมชฺฌานํ     สมาปนฺนานํ     กามาวจรานํ     เตสํ
ตตฺถ   กายสงฺขาโร   จ   อุปฺปชฺชิสฺสติ  วจีสงฺขาโร  จ  นิรุชฺฌิสฺสติ  ฯ
ยสฺส  วา  ปน  ยตฺถ  วจีสงฺขาโร  นิรุชฺฌิสฺสติ  ตสฺส  ตตฺถ กายสงฺขาโร
อุปฺปชฺชิสฺสตีติ:      กามาวจรานํ      ปจฺฉิมจิตฺตสฺส      อุปฺปาทกฺขเณ
ยสฺส    จิตฺตสฺส    อนนฺตรา   กามาวจรานํ   ปจฺฉิมจิตฺตํ   อุปฺปชฺชิสฺสติ
รูปาวจรานํ    อรูปาวจรานํ    เตสํ   ตตฺถ   วจีสงฺขาโร   นิรุชฺฌิสฺสติ
โน    จ    เตสํ    ตตฺถ    กายสงฺขาโร   อุปฺปชฺชิสฺสติ   ปฐมชฺฌานํ
สมาปนฺนานํ   อิตเรสํ   กามาวจรานํ   เตสํ   ตตฺถ   วจีสงฺขาโร   จ
นิรุชฺฌิสฺสติ กายสงฺขาโร จ อุปฺปชฺชิสฺสติ ฯ
	[๑๑๙๔]   ยสฺส   ยตฺถ   กายสงฺขาโร   อุปฺปชฺชิสฺสติ  ตสฺส  ตตฺถ
จิตฺตสงฺขาโร   นิรุชฺฌิสฺสตีติ:   อามนฺตา   ฯ   ยสฺส   วา   ปน  ยตฺถ
จิตฺตสงฺขาโร   นิรุชฺฌิสฺสติ   ตสฺส   ตตฺถ   กายสงฺขาโร  อุปฺปชฺชิสฺสตีติ:
กามาวจรานํ   ปจฺฉิมจิตฺตสฺส   อุปฺปาทกฺขเณ   ยสฺส   จิตฺตสฺส  อนนฺตรา
กามาวจรานํ    ปจฺฉิมจิตฺตํ    อุปฺปชฺชิสฺสติ    จตุตฺถชฺฌานํ   สมาปนฺนานํ
รูปาวจรานํ  อรูปาวจรานํ  เตสํ  ตตฺถ  จิตฺตสงฺขาโร  นิรุชฺฌิสฺสติ  โน จ
เตสํ    ตตฺถ    กายสงฺขาโร    อุปฺปชฺชิสฺสติ   ปฐมชฺฌานํ   ทุติยชฺฌานํ
ตติยชฺฌานํ  สมาปนฺนานํ  อิตเรสํ  กามาวจรานํ  เตสํ  ตตฺถ จิตฺตสงฺขาโร
จ นิรุชฺฌิสฺสติ กายสงฺขาโร จ อุปฺปชฺชิสฺสติ ฯ
	[๑๑๙๕]   ยสฺส   ยตฺถ   วจีสงฺขาโร   อุปฺปชฺชิสฺสติ   ตสฺส  ตตฺถ
