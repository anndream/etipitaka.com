อุปฺปชฺชตีติ:    อสญฺญสตฺเต    อรูเป    ตตฺถ    ธมฺมายตนํ   อุปฺปชฺชติ
โน   จ  ตตฺถ  จกฺขายตนํ  อุปฺปชฺชติ  ปญฺจโวกาเร  ตตฺถ  ธมฺมายตนญฺจ
อุปฺปชฺชติ จกฺขายตนญฺจ อุปฺปชฺชติ ฯ
	[๓๑๒]   ยตฺถ  ฆานายตนํ  อุปฺปชฺชติ  ตตฺถ  รูปายตนํ  อุปฺปชฺชตีติ:
อามนฺตา    ฯ    ยตฺถ    วา    ปน    รูปายตนํ   อุปฺปชฺชติ   ตตฺถ
ฆานายตนํ    อุปฺปชฺชตีติ:    รูปาวจเร    ตตฺถ   รูปายตนํ   อุปฺปชฺชติ
โน   จ   ตตฺถ   ฆานายตนํ  อุปฺปชฺชติ  กามาวจเร  ตตฺถ  รูปายตนญฺจ
อุปฺปชฺชติ   ฆานายตนญฺจ   อุปฺปชฺชติ   ฯ   (ยตฺถ  ฆานายตนํ  อุปฺปชฺชติ
ตตฺถ   มนายตนญฺจ   ธมฺมายตนญฺจ   เอกสทิสํ   นามํ  นตฺถิ  อุปริวาเร
สงฺเขโป โหตีติ ชานิตพฺพํ) ฯ
	[๓๑๓]  ยตฺถ  ฆานายตนํ  อุปฺปชฺชติ  ตตฺถ  ธมฺมายตนํ  อุปฺปชฺชตีติ:
อามนฺตา    ฯ    ยตฺถ    วา    ปน   ธมฺมายตนํ   อุปฺปชฺชติ   ตตฺถ
ฆานายตนํ   อุปฺปชฺชตีติ:   รูปาวจเร   อรูปาวจเร   ตตฺถ   ธมฺมายตนํ
อุปฺปชฺชติ   โน   จ   ตตฺถ   ฆานายตนํ   อุปฺปชฺชติ  กามาวจเร  ตตฺถ
ธมฺมายตนญฺจ อุปฺปชฺชติ ฆานายตนญฺจ อุปฺปชฺชติ ฯ
	[๓๑๔]   ยตฺถ   รูปายตนํ  อุปฺปชฺชติ  ตตฺถ  มนายตนํ  อุปฺปชฺชตีติ:
อสญฺญสตฺเต   ตตฺถ   รูปายตนํ   อุปฺปชฺชติ   โน   จ   ตตฺถ  มนายตนํ
อุปฺปชฺชติ   ปญฺจโวกาเร   ตตฺถ   รูปายตนญฺจ   อุปฺปชฺชติ   มนายตนญฺจ
อุปฺปชฺชติ    ฯ    ยตฺถ    วา    ปน    มนายตนํ   อุปฺปชฺชติ   ตตฺถ
รูปายตนํ   อุปฺปชฺชตีติ:   อรูเป   ตตฺถ   มนายตนํ   อุปฺปชฺชติ  โน  จ
