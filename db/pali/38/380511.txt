ยโต    กามราคานุสเยน   จ   ปฏิฆานุสเยน   จ   มานานุสเยน   จ
ทิฏฺฐานุสเยน  จ  สานุสโย  ตโต  ภวราคานุสเยน  สานุสโยติ:  นตฺถิ ฯ
ยโต   วา  ปน  ภวราคานุสเยน  สานุสโย  ตโต  กามราคานุสเยน  จ
ปฏิฆานุสเยน  จ มานานุสเยน จ ทิฏฺฐานุสเยน จ สานุสโยติ: มานานุสเยน
จ   ทิฏฺฐานุสเยน   จ   สานุสโย  ๑  ฯ  ยโต  กามราคานุสเยน  จ
ปฏิฆานุสเยน   จ   มานานุสเยน  จ  ทิฏฺฐานุสเยน  จ  สานุสโย  ตโต
อวิชฺชานุสเยน   สานุสโยติ:   นตฺถิ  ฯ  ยโต  วา  ปน  อวิชฺชานุสเยน
สานุสโย  ตโต  กามราคานุสเยน  จ  ปฏิฆานุสเยน  จ  มานานุสเยน จ
ทิฏฺฐานุสเยน    จ    สานุสโยติ:    รูปธาตุยา    อรูปธาตุยา   ตโต
อวิชฺชานุสเยน  จ  มานานุสเยน  จ  ทิฏฺฐานุสเยน  จ  สานุสโย  โน จ
ตโต   กามราคานุสเยน   จ   ปฏิฆานุสเยน  จ  สานุสโย  กามธาตุยา
ทฺวีสุ  เวทนาสุ  ตโต  อวิชฺชานุสเยน จ กามราคานุสเยน จ มานานุสเยน
จ    ทิฏฺฐานุสเยน    จ   สานุสโย   โน   จ   ตโต   ปฏิฆานุสเยน
สานุสโย  ทุกฺขาย  เวทนาย  ตโต  อวิชฺชานุสเยน  จ  ปฏิฆานุสเยน  จ
ทิฏฺฐานุสเยน  จ  สานุสโย  โน จ ตโต กามราคานุสเยน จ มานานุสเยน
จ สานุสโย ฯ
#๑ เอตฺตกาเยว ปาฬิ ทิสฺสติ ฯ รูปธาตุยา อรูปธาตุยา ตโต ภวราคานุสเยน
#จ มานานุสเยน จ ทิฏฺฐานุสเยน จ สานุสโย โน จ
#ตโต กามราคานุสเยน จ ปฏิฆานุสเยน จ สานุสโยติ เอวํ ปริปุณฺณวิสฺสชฺชนาย
#ภวิตพฺพํ ฯ
