ตตฺถ มคฺคสจฺจญฺจ น นิรุชฺฌิสฺสติ สมุทยสจฺจญฺจ น นิรุชฺฌติ ฯ
		          ___________
	[๙๗๐]  ยสฺส  ทุกฺขสจฺจํ  นิรุชฺฌิตฺถ  ตสฺส  สมุทยสจฺจํ  นิรุชฺฌิสฺสตีติ:
อคฺคมคฺคสมงฺคีนํ    อรหนฺตานํ    ยสฺส   จิตฺตสฺส   อนนฺตรา   อคฺคมคฺคํ
ปฏิลภิสฺสนฺติ   เตสํ   ทุกฺขสจฺจํ   นิรุชฺฌิตฺถ   โน   จ  เตสํ  สมุทยสจฺจํ
นิรุชฺฌิสฺสติ    อิตเรสํ    เตสํ   ทุกฺขสจฺจญฺจ   นิรุชฺฌิตฺถ   สมุทยสจฺจญฺจ
นิรุชฺฌิสฺสติ ฯ ยสฺส วา ปน สมุทยสจฺจํ ฯเปฯ อามนฺตา ฯ
	[๙๗๑]   ยสฺส  ทุกฺขสจฺจํ  นิรุชฺฌิตฺถ  ตสฺส  มคฺคสจฺจํ  นิรุชฺฌิสฺสตีติ:
อคฺคมคฺคสฺส  ภงฺคกฺขเณ  อรหนฺตานํ  เย  จ ปุถุชฺชนา มคฺคํ น ปฏิลภิสฺสนฺติ
เตสํ   ทุกฺขสจฺจํ   นิรุชฺฌิตฺถ   โน   จ   เตสํ   มคฺคสจฺจํ   นิรุชฺฌิสฺสติ
อคฺคมคฺคสฺส      อุปฺปาทกฺขเณ      ยสฺส      จิตฺตสฺส      อนนฺตรา
อคฺคมคฺคํ    ปฏิลภิสฺสนฺติ    เย    จญฺเญ   มคฺคํ   ปฏิลภิสฺสนฺติ   เตสํ
ทุกฺขสจฺจญฺจ   นิรุชฺฌิตฺถ   มคฺคสจฺจญฺจ   นิรุชฺฌิสฺสติ   ฯ  ยสฺส  วา  ปน
มคฺคสจฺจํ ฯเปฯ อามนฺตา ฯ
	[๙๗๒]     ยสฺส    สมุทยสจฺจํ    นิรุชฺฌิตฺถ    ตสฺส    มคฺคสจฺจํ
นิรุชฺฌิสฺสตีติ:   อคฺคมคฺคสฺส   ภงฺคกฺขเณ   อรหนฺตานํ  เย  จ  ปุถุชฺชนา
มคฺคํ   น   ปฏิลภิสฺสนฺติ   เตสํ   สมุทยสจฺจํ   นิรุชฺฌิตฺถ  โน  จ  เตสํ
มคฺคสจฺจํ    นิรุชฺฌิสฺสติ    อคฺคมคฺคสฺส   อุปฺปาทกฺขเณ   ยสฺส   จิตฺตสฺส
อนนฺตรา   อคฺคมคฺคํ   ปฏิลภิสฺสนฺติ   เย   จญฺเญ   มคฺคํ   ปฏิลภิสฺสนฺติ
เตสํ   สมุทยสจฺจญฺจ   นิรุชฺฌิตฺถ   มคฺคสจฺจญฺจ   นิรุชฺฌิสฺสติ   ฯ   ยสฺส
