อุปฺปชฺชิตฺถ   อภิสเมตาวีนํ   เตสํ   ทุกฺขสจฺจญฺจ  อุปฺปชฺชิตฺถ  มคฺคสจฺจญฺจ
อุปฺปชฺชิตฺถ ฯ ยสฺส วา ปน มคฺคสจฺจํ ฯเปฯ อามนฺตา ฯ
	[๘๕๑]  ยสฺส  สมุทยสจฺจํ  อุปฺปชฺชิตฺถ  ตสฺส มคฺคสจฺจํ อุปฺปชฺชิตฺถาติ:
อนภิสเมตาวีนํ    เตสํ    สมุทยสจฺจํ    อุปฺปชฺชิตฺถ    โน   จ   เตสํ
มคฺคสจฺจํ   อุปฺปชฺชิตฺถ   อภิสเมตาวีนํ   เตสํ   สมุทยสจฺจญฺจ  อุปฺปชฺชิตฺถ
มคฺคสจฺจญฺจ อุปฺปชฺชิตฺถ ฯ ยสฺส วา ปน มคฺคสจฺจํ ฯเปฯ อามนฺตา ฯ
	[๘๕๒]   ยตฺถ   ทุกฺขสจฺจํ   อุปฺปชฺชิตฺถ  ฯเปฯ  ยตฺถกมฺปิ  สพฺพตฺถ
สทิสํ ตนฺตินานากรณํ เหฏฺฐายตฺถกสทิสํ ฯ
	[๘๕๓]  ยสฺส  ยตฺถ  ทุกฺขสจฺจํ  อุปฺปชฺชิตฺถ  ตสฺส  ตตฺถ  สมุทยสจฺจํ
อุปฺปชฺชิตฺถาติ:   สุทฺธาวาสานํ   ทุติเย  จิตฺเต  วตฺตมาเน  อสญฺญสตฺตานํ
เตสํ   ตตฺถ   ทุกฺขสจฺจํ   อุปฺปชฺชิตฺถ   โน  จ  เตสํ  ตตฺถ  สมุทยสจฺจํ
อุปฺปชฺชิตฺถ    อิตเรสํ    จตุโวการานํ    ปญฺจโวการานํ   เตสํ   ตตฺถ
ทุกฺขสจฺจญฺจ   อุปฺปชฺชิตฺถ   สมุทยสจฺจญฺจ  อุปฺปชฺชิตฺถ  ฯ  ยสฺส  วา  ปน
ยตฺถ สมุทยสจฺจํ ฯเปฯ อามนฺตา ฯ
	[๘๕๔]   ยสฺส  ยตฺถ  ทุกฺขสจฺจํ  อุปฺปชฺชิตฺถ  ตสฺส  ตตฺถ  มคฺคสจฺจํ
อุปฺปชฺชิตฺถาติ:   สุทฺธาวาสานํ  ทุติเย  จิตฺเต  วตฺตมาเน  อนภิสเมตาวีนํ
อสญฺญสตฺตานํ   เตสํ   ตตฺถ  ทุกฺขสจฺจํ  อุปฺปชฺชิตฺถ  โน  จ  เตสํ  ตตฺถ
มคฺคสจฺจํ  อุปฺปชฺชิตฺถ  อภิสเมตาวีนํ  เตสํ  ตตฺถ  ทุกฺขสจฺจญฺจ  อุปฺปชฺชิตฺถ
มคฺคสจฺจญฺจ    อุปฺปชฺชิตฺถ    ฯ   ยสฺส   วา   ปน   ยตฺถ   มคฺคสจฺจํ
ฯเปฯ อามนฺตา ฯ
