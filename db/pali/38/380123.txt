อุปฺปชฺชิสฺสติ   ตสฺส   ตตฺถ   รูปายตนํ   อุปฺปชฺชิสฺสตีติ:   อรูปานํ  เตสํ
ตตฺถ  ธมฺมายตนํ  อุปฺปชฺชิสฺสติ  โน  จ  เตสํ  ตตฺถ รูปายตนํ อุปฺปชฺชิสฺสติ
ปญฺจโวการานํ      อสญฺญสตฺตานํ     เตสํ     ตตฺถ     ธมฺมายตนญฺจ
อุปฺปชฺชิสฺสติ รูปายตนญฺจ อุปฺปชฺชิสฺสติ ฯ
	[๓๙๐]  ยสฺส  ยตฺถ  มนายตนํ  อุปฺปชฺชิสฺสติ  ตสฺส  ตตฺถ ธมฺมายตนํ
อุปฺปชฺชิสฺสตีติ:   อามนฺตา   ฯ   ยสฺส   วา   ปน   ยตฺถ   ธมฺมายตนํ
อุปฺปชฺชิสฺสติ    ตสฺส   ตตฺถ   มนายตนํ   อุปฺปชฺชิสฺสตีติ:   อสญฺญสตฺตานํ
เตสํ   ตตฺถ   ธมฺมายตนํ   อุปฺปชฺชิสฺสติ  โน  จ  เตสํ  ตตฺถ  มนายตนํ
อุปฺปชฺชิสฺสติ   จตุโวการานํ   ปญฺจโวการานํ   เตสํ  ตตฺถ  ธมฺมายตนญฺจ
อุปฺปชฺชิสฺสติ มนายตนญฺจ อุปฺปชฺชิสฺสติ ฯไ
	[๓๙๑]    ยสฺส    จกฺขายตนํ    นุปฺปชฺชิสฺสติ   ตสฺส   โสตายตนํ
นุปฺปชฺชิสฺสตีติ:   อามนฺตา   ฯ  ยสฺส  วา  ปน  โสตายตนํ  นุปฺปชฺชิสฺสติ
ตสฺส จกฺขายตนํ นุปฺปชฺชิสฺสตีติ: อามนฺตา ฯ
	[๓๙๒]    ยสฺส    จกฺขายตนํ    นุปฺปชฺชิสฺสติ   ตสฺส   ฆานายตนํ
นุปฺปชฺชิสฺสตีติ:  อามนฺตา  ฯ  ยสฺส  วา  ปน ฆานายตนํ นุปฺปชฺชิสฺสติ ตสฺส
จกฺขายตนํ   นุปฺปชฺชิสฺสตีติ:  เย  รูปาวจรํ  อุปปชฺชิตฺวา  ปรินิพฺพายิสฺสนฺติ
เตสํ    ฆานายตนํ    นุปฺปชฺชิสฺสติ    โน    จ    เตสํ    จกฺขายตนํ
นุปฺปชฺชิสฺสติ   ปจฺฉิมภวิกานํ  เย  จ  อรูปํ  อุปปชฺชิตฺวา  ปรินิพฺพายิสฺสนฺติ
เตสํ ฆานายตนญฺจ นุปฺปชฺชิสฺสติ จกฺขายตนญฺจ นุปฺปชฺชิสฺสติ ฯ
	[๓๙๓]  ยสฺส  จกฺขายตนํ  นุปฺปชฺชิสฺสติ ตสฺส รูปายตนํ นุปฺปชฺ-
