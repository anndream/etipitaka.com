	[๓๔๑]  ยสฺส  ยตฺถ  จกฺขายตนํ  นุปฺปชฺชติ  ตสฺส  ตตฺถ  โสตายตนํ
นุปฺปชฺชตีติ:    อจกฺขุกานํ    สโสตกานํ    อุปปชฺชนฺตานํ   เตสํ   ตตฺถ
จกฺขายตนํ   นุปฺปชฺชติ   โน   จ   เตสํ   ตตฺถ   โสตายตนํ  นุปฺปชฺชติ
สพฺเพสํ   จวนฺตานํ   อจกฺขุกานํ   อโสตกานํ  อุปปชฺชนฺตานํ  เตสํ  ตตฺถ
จกฺขายตนญฺจ    นุปฺปชฺชติ   โสตายตนญฺจ   นุปฺปชฺชติ   ฯ   ยสฺส   วา
ปน   ยตฺถ   โสตายตนํ  นุปฺปชฺชติ  ตสฺส  ตตฺถ  จกฺขายตนํ  นุปฺปชฺชตีติ:
อโสตกานํ   สจกฺขุกานํ  อุปปชฺชนฺตานํ  เตสํ  ตตฺถ  โสตายตนํ  นุปฺปชฺชติ
โน  จ  เตสํ  ตตฺถ  จกฺขายตนํ  นุปฺปชฺชติ  สพฺเพสํ  จวนฺตานํ อโสตกานํ
อจกฺขุกานํ    อุปปชฺชนฺตานํ    เตสํ    ตตฺถ   โสตายตนญฺจ   นุปฺปชฺชติ
จกฺขายตนญฺจ นุปฺปชฺชติ ฯเปฯ
	[๓๔๒]   ยสฺส  ยตฺถ  มนายตนํ  นุปฺปชฺชติ  ตสฺส  ตตฺถ  ธมฺมายตนํ
นุปฺปชฺชตีติ:    อจิตฺตกานํ    อุปปชฺชนฺตานํ    เตสํ    ตตฺถ   มนายตนํ
นุปฺปชฺชติ  โน  จ  เตสํ  ตตฺถ  ธมฺมายตนํ  นุปฺปชฺชติ  สพฺเพสํ  จวนฺตานํ
เตสํ    ตตฺถ   มนายตนญฺจ   นุปฺปชฺชติ   ธมฺมายตนญฺจ   นุปฺปชฺชติ   ฯ
ยสฺส   วา   ปน   ยตฺถ   ธมฺมายตนํ  นุปฺปชฺชติ  ตสฺส  ตตฺถ  มนายตนํ
นุปฺปชฺชตีติ: อามนฺตา ฯ
		          ___________
	[๓๔๓]  ยสฺส  จกฺขายตนํ  อุปฺปชฺชิตฺถ ตสฺส โสตายตนํ อุปฺปชฺชิตฺถาติ:
อามนฺตา    ฯ    ยสฺส    วา   ปน   โสตายตนํ   อุปฺปชฺชิตฺถ   ตสฺส
จกฺขายตนํ อุปฺปชฺชิตฺถาติ: อามนฺตา ฯ
