สพฺเพสํ  อุปปชฺชนฺตานํ  ปวตฺเต  จิตฺตสฺส  อุปฺปาทกฺขเณ  เตสํ  สมุทยสจฺจํ
น   นิรุชฺฌติ   โน   จ   เตสํ  ทุกฺขสจฺจํ  นุปฺปชฺชติ  สพฺเพสํ  จวนฺตานํ
ปวตฺเต    ตณฺหาวิปฺปยุตฺตจิตฺตสฺส    ภงฺคกฺขเณ    อรูเป   มคฺคสฺส   จ
ผลสฺส   จ  อุปฺปาทกฺขเณ  เตสํ  สมุทยสจฺจญฺจ  น  นิรุชฺฌติ  ทุกฺขสจฺจญฺจ
นุปฺปชฺชติ ฯ
	[๙๘๖]  ยสฺส  ทุกฺขสจฺจํ  นุปฺปชฺชติ  ตสฺส  มคฺคสจฺจํ  น  นิรุชฺฌตีติ:
มคฺคสฺส  ภงฺคกฺขเณ  เตสํ  ทุกฺขสจฺจํ  นุปฺปชฺชติ  โน  จ  เตสํ  มคฺคสจฺจํ
น  นิรุชฺฌติ  สพฺเพสํ  จวนฺตานํ  ปวตฺเต  มคฺควิปฺปยุตฺตจิตฺตสฺส  ภงฺคกฺขเณ
อรูเป   มคฺคสฺส   จ   ผลสฺส   จ   อุปฺปาทกฺขเณ   เตสํ  ทุกฺขสจฺจญฺจ
นุปฺปชฺชติ    มคฺคสจฺจญฺจ    น    นิรุชฺฌติ    ฯ    ยสฺส    วา   ปน
มคฺคสจฺจํ  น  นิรุชฺฌติ  ตสฺส  ทุกฺขสจฺจํ  นุปฺปชฺชตีติ: สพฺเพสํ อุปปชฺชนฺตานํ
ปวตฺเต    จิตฺตสฺส    อุปฺปาทกฺขเณ    เตสํ   มคฺคสจฺจํ   น   นิรุชฺฌติ
โน   จ   เตสํ   ทุกฺขสจฺจํ   นุปฺปชฺชติ   สพฺเพสํ   จวนฺตานํ   ปวตฺเต
มคฺควิปฺปยุตฺตจิตฺตสฺส    ภงฺคกฺขเณ   อรูเป   มคฺคสฺส   จ   ผลสฺส   จ
อุปฺปาทกฺขเณ เตสํ มคฺคสจฺจญฺจ น นิรุชฺฌติ ทุกฺขสจฺจญฺจ นุปฺปชฺชติ ฯ
	[๙๘๗]  ยสฺส  สมุทยสจฺจํ  นุปฺปชฺชติ  ตสฺส  มคฺคสจฺจํ  น นิรุชฺฌตีติ:
มคฺคสฺส    ภงฺคกฺขเณ    เตสํ    สมุทยสจฺจํ    นุปฺปชฺชติ    โน    จ
เตสํ    มคฺคสจฺจํ   น   นิรุชฺฌติ   ตณฺหาวิปฺปยุตฺตจิตฺตสฺส   อุปฺปาทกฺขเณ
มคฺควิปฺปยุตฺตจิตฺตสฺส     ภงฺคกฺขเณ    นิโรธสมาปนฺนานํ    อสญฺญสตฺตานํ
เตสํ   สมุทยสจฺจญฺจ   นุปฺปชฺชติ   มคฺคสจฺจญฺจ   น   นิรุชฺฌติ  ฯ  ยสฺส
