นิรุชฺฌติ  ปญฺจโวกาเร  ตตฺถ  รูปกฺขนฺโธ  จ  นิรุชฺฌติ  เวทนากฺขนฺโธ  จ
นิรุชฺฌติ   ฯ  ยตฺถ  วา  ปน  เวทนากฺขนฺโธ  นิรุชฺฌติ  ตตฺถ  รูปกฺขนฺโธ
นิรุชฺฌตีติ:   อรูเป   ตตฺถ   เวทนากฺขนฺโธ   นิรุชฺฌติ   โน   จ  ตตฺถ
รูปกฺขนฺโธ   นิรุชฺฌติ   ปญฺจโวกาเร   ตตฺถ  เวทนากฺขนฺโธ  จ  นิรุชฺฌติ
รูปกฺขนฺโธ จ นิรุชฺฌติ ฯ
	[๑๗๓]  ยสฺส  ยตฺถ  รูปกฺขนฺโธ  นิรุชฺฌติ  ตสฺส ตตฺถ เวทนากฺขนฺโธ
นิรุชฺฌตีติ:   อสญฺญสตฺตา   จวนฺตานํ   เตสํ   ตตฺถ  รูปกฺขนฺโธ  นิรุชฺฌติ
โน   จ   เตสํ  ตตฺถ  เวทนากฺขนฺโธ  นิรุชฺฌติ  ปญฺจโวการา  จวนฺตานํ
เตสํ   ตตฺถ   รูปกฺขนฺโธ   จ  นิรุชฺฌติ  เวทนากฺขนฺโธ  จ  นิรุชฺฌติ  ฯ
ยสฺส   วา  ปน  ยตฺถ  เวทนากฺขนฺโธ  นิรุชฺฌติ  ตสฺส  ตตฺถ  รูปกฺขนฺโธ
นิรุชฺฌตีติ:   อรูปา   จวนฺตานํ   เตสํ   ตตฺถ   เวทนากฺขนฺโธ  นิรุชฺฌติ
โน   จ   เตสํ   ตตฺถ   รูปกฺขนฺโธ   นิรุชฺฌติ  ปญฺจโวการา  จวนฺตานํ
เตสํ ตตฺถ เวทนากฺขนฺโธ จ นิรุชฺฌติ รูปกฺขนฺโธ จ นิรุชฺฌติ ฯ
	[๑๗๔]   ยสฺส   รูปกฺขนฺโธ   น   นิรุชฺฌติ   ตสฺส  เวทนากฺขนฺโธ
น   นิรุชฺฌตีติ:   อรูปา   จวนฺตานํ  เตสํ  รูปกฺขนฺโธ  น  นิรุชฺฌติ  โน
จ   เตสํ   เวทนากฺขนฺโธ   น   นิรุชฺฌติ  สพฺเพสํ  อุปปชฺชนฺตานํ  เตสํ
รูปกฺขนฺโธ   จ   น  นิรุชฺฌติ  เวทนากฺขนฺโธ  จ  น  นิรุชฺฌติ  ฯ  ยสฺส
วา   ปน  เวทนากฺขนฺโธ  น  นิรุชฺฌติ  ตสฺส  รูปกฺขนฺโธ  น  นิรุชฺฌตีติ:
อสญฺญสตฺตา  จวนฺตานํ  เตสํ  เวทนากฺขนฺโธ  น  นิรุชฺฌติ  โน  จ  เตสํ
รูปกฺขนฺโธ   น   นิรุชฺฌติ   สพฺเพสํ  อุปปชฺชนฺตานํ  เตสํ  เวทนากฺขนฺโธ
