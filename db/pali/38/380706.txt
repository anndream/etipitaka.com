อปฺปหีโน ตสฺส มานานุสโย อปฺปหีโนติ: อามนฺตา ฯ
	 [๑๕๓๒]   ยสฺส   ทิฏฺฐานุสโย   อปฺปหีโน   ตสฺส  วิจิกิจฺฉานุสโย
อปฺปหีโนติ:   อามนฺตา   ฯ   ยสฺส  วา  ปน  วิจิกิจฺฉานุสโย  อปฺปหีโน
ตสฺส ทิฏฺฐานุสโย อปฺปหีโนติ: อามนฺตา ฯเปฯ
	 [๑๕๓๓]   ยสฺส   วิจิกิจฺฉานุสโย  อปฺปหีโน  ตสฺส  ภวราคานุสโย
ฯเปฯ   อวิชฺชานุสโย   อปฺปหีโนติ:   อามนฺตา   ฯ   ยสฺส   วา  ปน
อวิชฺชานุสโย    อปฺปหีโน   ตสฺส   วิจิกิจฺฉานุสโย   อปฺปหีโนติ:   ติณฺณํ
ปุคฺคลานํ   อวิชฺชานุสโย   อปฺปหีโน   โน   จ   เตสํ   วิจิกิจฺฉานุสโย
อปฺปหีโน   ปุถุชฺชนสฺส   อวิชฺชานุสโย   จ  อปฺปหีโน  วิจิกิจฺฉานุสโย  จ
อปฺปหีโน ฯ
	 [๑๕๓๔]   ยสฺส   ภวราคานุสโย   อปฺปหีโน  ตสฺส  อวิชฺชานุสโย
อปฺปหีโนติ:   อามนฺตา   ฯ   ยสฺส   วา  ปน  อวิชฺชานุสโย  อปฺปหีโน
ตสฺส ภวราคานุสโย อปฺปหีโนติ: อามนฺตา ฯ
	 [๑๕๓๕]   ยสฺส   กามราคานุสโย  จ  ปฏิฆานุสโย  จ  อปฺปหีนา
ตสฺส  มานานุสโย  อปฺปหีโนติ:  อามนฺตา  ฯ  ยสฺส  วา ปน มานานุสโย
อปฺปหีโน   ตสฺส   กามราคานุสโย   จ   ปฏิฆานุสโย   จ  อปฺปหีนาติ:
อนาคามิสฺส   มานานุสโย   อปฺปหีโน   โน   จ  ตสฺส  กามราคานุสโย
จ      ปฏิฆานุสโย      จ      อปฺปหีนา      ติณฺณํ      ปุคฺคลานํ
มานานุสโย    จ   อปฺปหีโน   กามราคานุสโย   จ   ปฏิฆานุสโย   จ
อปฺปหีนา   ฯ   ยสฺส   กามราคานุสโย   จ  ปฏิฆานุสโย  จ  อปฺปหีนา
