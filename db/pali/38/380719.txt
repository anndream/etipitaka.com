	  [๑๕๕๑]   ยสฺส   ยตฺถ  กามราคานุสโย  อปฺปหีโน  ตสฺส  ตตฺถ
ปฏิฆานุสโย  อปฺปหีโนติ:  น  วตฺตพฺโพ  ปหีโนติ  วา  อปฺปหีโนติ  วา ฯ
ยสฺส  วา  ปน  ยตฺถ  ปฏิฆานุสโย  อปฺปหีโน  ตสฺส ตตฺถ กามราคานุสโย
อปฺปหีโนติ:  น  วตฺตพฺโพ  ปหีโนติ  วา  อปฺปหีโนติ  วา  ฯ  ยสฺส ยตฺถ
กามราคานุสโย    อปฺปหีโน   ตสฺส   ตตฺถ   มานานุสโย   อปฺปหีโนติ:
อามนฺตา  ฯ  ยสฺส  วา  ปน  ยตฺถ  มานานุสโย  อปฺปหีโน  ตสฺส  ตตฺถ
กามราคานุสโย    อปฺปหีโนติ:   อนาคามิสฺส   รูปธาตุยา   อรูปธาตุยา
ตสฺส   ตตฺถ   มานานุสโย   อปฺปหีโน   กามราคานุสโย   น  วตฺตพฺโพ
ปหีโนติ   วา   อปฺปหีโนติ   วา  ตสฺเสว  ปุคฺคลสฺส  กามธาตุยา  ทฺวีสุ
เวทนาสุ   ตสฺส   ตตฺถ   มานานุสโย   อปฺปหีโน  โน  จ  ตสฺส  ตตฺถ
กามราคานุสโย   อปฺปหีโน   ติณฺณํ   ปุคฺคลานํ   รูปธาตุยา  อรูปธาตุยา
เตสํ   ตตฺถ   มานานุสโย   อปฺปหีโน   กามราคานุสโย   น  วตฺตพฺโพ
ปหีโนติ    วา   อปฺปหีโนติ   วา   เตสํเยว   ปุคฺคลานํ   กามธาตุยา
ทฺวีสุ     เวทนาสุ    เตสํ    ตตฺถ    มานานุสโย    จ    อปฺปหีโน
กามราคานุสโย    จ   อปฺปหีโน   ฯ   ยสฺส   ยตฺถ   กามราคานุสโย
อปฺปหีโน   ตสฺส  ตตฺถ  ทิฏฺฐานุสโย  ฯเปฯ  วิจิกิจฺฉานุสโย  อปฺปหีโนติ:
ทฺวินฺนํ    ปุคฺคลานํ    กามธาตุยา    ทฺวีสุ    เวทนาสุ   เตสํ   ตตฺถ
กามราคานุสโย  อปฺปหีโน  โน  จ  เตสํ  ตตฺถ  วิจิกิจฺฉานุสโย อปฺปหีโน
ปุถุชฺชนสฺส  กามธาตุยา  ทฺวีสุ  เวทนาสุ  ตสฺส  ตตฺถ  กามราคานุสโย จ
อปฺปหีโน   วิจิกิจฺฉานุสโย   จ   อปฺปหีโน   ฯ   ยสฺส  วา  ปน  ยตฺถ
