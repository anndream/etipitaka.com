	 [๑๐๖๘]   ยสฺส   กายสงฺขาโร  นุปฺปชฺชิสฺสติ  ตสฺส  จิตฺตสงฺขาโร
นุปฺปชฺชิสฺสตีติ:   ยสฺส   จิตฺตสฺส   อนนฺตรา   กามาวจรานํ   ปจฺฉิมจิตฺตํ
อุปฺปชฺชิสฺสติ   รูปาวจเร   อรูปาวจเร  ปจฺฉิมภวิกานํ  เย  จ  รูปาวจรํ
อรูปาวจรํ    อุปปชฺชิตฺวา    ปรินิพฺพายิสฺสนฺติ   เตสํ   จวนฺตานํ   เตสํ
กายสงฺขาโร   นุปฺปชฺชิสฺสติ   โน   จ  เตสํ  จิตฺตสงฺขาโร  นุปฺปชฺชิสฺสติ
ปจฺฉิมจิตฺตสมงฺคีนํ  เตสํ  กายสงฺขาโร  จ  นุปฺปชฺชิสฺสติ  จิตฺตสงฺขาโร  จ
นุปฺปชฺชิสฺสติ   ฯ   ยสฺส   วา   ปน   จิตฺตสงฺขาโร  นุปฺปชฺชิสฺสติ  ตสฺส
กายสงฺขาโร นุปฺปชฺชิสฺสตีติ: อามนฺตา ฯ
	 [๑๐๖๙]   ยสฺส   วจีสงฺขาโร   นุปฺปชฺชิสฺสติ  ตสฺส  จิตฺตสงฺขาโร
นุปฺปชฺชิสฺสตีติ:   ยสฺส   จิตฺตสฺส   อนนฺตรา   อวิตกฺกอวิจารํ  ปจฺฉิมจิตฺตํ
อุปฺปชฺชิสฺสติ  เตสํ  วจีสงฺขาโร  นุปฺปชฺชิสฺสติ  โน  จ  เตสํ จิตฺตสงฺขาโร
นุปฺปชฺชิสฺสติ   ปจฺฉิมจิตฺตสมงฺคีนํ   เตสํ   วจีสงฺขาโร   จ   นุปฺปชฺชิสฺสติ
จิตฺตสงฺขาโร   จ   นุปฺปชฺชิสฺสติ   ฯ   ยสฺส   วา   ปน  จิตฺตสงฺขาโร
นุปฺปชฺชิสฺสติ ตสฺส วจีสงฺขาโร นุปฺปชฺชิสฺสตีติ: อามนฺตา ฯ
	 [๑๐๗๐] ยตฺถ กายสงฺขาโร นุปฺปชฺชิสฺสติ ฯเปฯ
	 [๑๐๗๑]   ยสฺส   ยตฺถ   กายสงฺขาโร  นุปฺปชฺชิสฺสติ  ตสฺส  ตตฺถ
วจีสงฺขาโร   นุปฺปชฺชิสฺสตีติ:   ยสฺส   จิตฺตสฺส   อนนฺตรา  กามาวจรานํ
ปจฺฉิมจิตฺตํ    อุปฺปชฺชิสฺสติ    รูปาวจรานํ   อรูปาวจรานํ   เตสํ   ตตฺถ
กายสงฺขาโร  นุปฺปชฺชิสฺสติ  โน  จ  เตสํ  ตตฺถ  วจีสงฺขาโร นุปฺปชฺชิสฺสติ
ปจฺฉิมจิตฺตสมงฺคีนํ     ยสฺส     จิตฺตสฺส     อนนฺตรา    อวิตกฺกอวิจารํ
