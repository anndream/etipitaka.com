นุปฺปชฺชติ   ธมฺมายตนญฺจ   น   นิรุชฺฌติ  ฯ  ยสฺส  วา  ปน  ธมฺมายตนํ
น   นิรุชฺฌติ   ตสฺส   รูปายตนํ   นุปฺปชฺชตีติ:   สรูปกานํ  อุปปชฺชนฺตานํ
เตสํ   ธมฺมายตนํ   น   นิรุชฺฌติ   โน   จ  เตสํ  รูปายตนํ  นุปฺปชฺชติ
อรูปกานํ   อุปปชฺชนฺตานํ   เตสํ  ธมฺมายตนญฺจ  น  นิรุชฺฌติ  รูปายตนญฺจ
นุปฺปชฺชติ ฯ
	[๗๐๓]    ยสฺส    มนายตนํ   นุปฺปชฺชติ   ตสฺส   ธมฺมายตนํ   น
นิรุชฺฌตีติ:  สพฺเพสํ  จวนฺตานํ  เตสํ  มนายตนํ  นุปฺปชฺชติ  โน  จ  เตสํ
ธมฺมายตนํ   น   นิรุชฺฌติ   อจิตฺตกานํ  อุปปชฺชนฺตานํ  เตสํ  มนายตนญฺจ
นุปฺปชฺชติ   ธมฺมายตนญฺจ   น   นิรุชฺฌติ  ฯ  ยสฺส  วา  ปน  ธมฺมายตนํ
น   นิรุชฺฌติ   ตสฺส   มนายตนํ   นุปฺปชฺชตีติ:  สจิตฺตกานํ  อุปปชฺชนฺตานํ
เตสํ   ธมฺมายตนํ   น   นิรุชฺฌติ   โน   จ  เตสํ  มนายตนํ  นุปฺปชฺชติ
อจิตฺตกานํ   อุปปชฺชนฺตานํ  เตสํ  ธมฺมายตนญฺจ  น  นิรุชฺฌติ  มนายตนญฺจ
นุปฺปชฺชติ ฯ
	[๗๐๔] ยตฺถ จกฺขายตนํ นุปฺปชฺชติ ฯเปฯ
	[๗๐๕] ยสฺส ตตฺถ จกฺขายตนํ นุปฺปชฺชติ ฯเปฯ
		    ยสฺสกมฺปิ ยสฺสยตฺถกมฺปิ สทิสํ ฯ
		          ___________
	[๗๐๖]    ยสฺส    จกฺขายตนํ    อุปฺปชฺชิตฺถ    ตสฺส   โสตายตนํ
นิรุชฺฌิตฺถาติ:   อามนฺตา   ฯ   ยสฺส   วา   ปน  โสตายตนํ  นิรุชฺฌิตฺถ
ตสฺส    จกฺขายตนํ   อุปฺปชฺชิตฺถาติ:   อามนฺตา   ฯ   (อตีตา   ปุจฺฉา
