ทิฏฺฐานุสยญฺจ วิจิกิจฺฉานุสยญฺจ ปริชานาติ ฯ
	 [๑๔๕๒]  โย  ยโต  กามราคานุสยญฺจ  ปฏิฆานุสยญฺจ มานานุสยญฺจ
ทิฏฺฐานุสยญฺจ      วิจิกิจฺฉานุสยญฺจ      ภวราคานุสยญฺจ     ปริชานาติ
โส   ตโต   อวิชฺชานุสยํ   ปริชานาตีติ:   นตฺถิ   ฯ   โย   วา  ปน
ยโต  อวิชฺชานุสยํ  ปริชานาติ  โส  ตโต  กามราคานุสยญฺจ ปฏิฆานุสยญฺจ
มานานุสยญฺจ     ทิฏฺฐานุสยญฺจ     วิจิกิจฺฉานุสยญฺจ     ภวราคานุสยญฺจ
ปริชานาตีติ:    อคฺคมคฺคสมงฺคี    ทุกฺขาย    เวทนาย    โส    ตโต
อวิชฺชานุสยํ  ปริชานาติ  โน  จ  โส ตโต กามราคานุสยญฺจ ปฏิฆานุสยญฺจ
มานานุสยญฺจ     ทิฏฺฐานุสยญฺจ     วิจิกิจฺฉานุสยญฺจ     ภวราคานุสยญฺจ
ปริชานาติ     โสว     ปุคฺคโล     กามธาตุยา    ทฺวีสุ    เวทนาสุ
โส  ตโต  อวิชฺชานุสยญฺจ  มานานุสยญฺจ  ปริชานาติ  โน  จ  โส  ตโต
กามราคานุสยญฺจ     ปฏิฆานุสยญฺจ     ทิฏฺฐานุสยญฺจ    วิจิกิจฺฉานุสยญฺจ
ภวราคานุสยญฺจ   ปริชานาติ   โสว   ปุคฺคโล   รูปธาตุยา  อรูปธาตุยา
โส   ตโต   อวิชฺชานุสยญฺจ   มานานุสยญฺจ  ภวราคานุสยญฺจ  ปริชานาติ
โน   จ   โส   ตโต   กามราคานุสยญฺจ   ปฏิฆานุสยญฺจ  ทิฏฺฐานุสยญฺจ
วิจิกิจฺฉานุสยญฺจ ปริชานาติ ฯ
		        อนุโลมํ นิฏฺฐิตํ ฯ
	 [๑๔๕๓]  โย  กามราคานุสยํ  น  ปริชานาติ  โส  ปฏิฆานุสยํ  น
ปริชานาตีติ:   อามนฺตา   ฯ  โย  วา  ปน  ปฏิฆานุสยํ  น  ปริชานาติ
โส  กามราคานุสยํ  น  ปริชานาตีติ:  อามนฺตา  ฯ  โย  กามราคานุสยํ
