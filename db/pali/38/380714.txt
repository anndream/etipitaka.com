รูปธาตุยา   อรูปธาตุยา  เอตฺถ  มานานุสโย  อปฺปหีโน  กามราคานุสโย
จ   ปฏิฆานุสโย   จ   น   วตฺตพฺพา   ปหีนาติ   วา  อปฺปหีนาติ  วา
กามธาตุยา  ทฺวีสุ  เวทนาสุ  เอตฺถ  มานานุสโย  จ  กามราคานุสโย จ
อปฺปหีนา   ปฏิฆานุสโย  น  วตฺตพฺโพ  ปหีโนติ  วา  อปฺปหีโนติ  วา  ฯ
ยตฺถ  กามราคานุสโย  จ  ปฏิฆานุสโย  จ  อปฺปหีนา  ตตฺถ  ทิฏฺฐานุสโย
ฯเปฯ    วิจิกิจฺฉานุสโย   อปฺปหีโนติ:   นตฺถิ   ฯ   ยตฺถ   วา   ปน
วิจิกิจฺฉานุสโย   อปฺปหีโน   ตตฺถ   กามราคานุสโย  จ  ปฏิฆานุสโย  จ
อปฺปหีนาติ:   รูปธาตุยา   อรูปธาตุยา  เอตฺถ  วิจิกิจฺฉานุสโย  อปฺปหีโน
กามราคานุสโย   จ   ปฏิฆานุสโย   จ   น   วตฺตพฺพา   ปหีนาติ  วา
อปฺปหีนาติ  วา  กามธาตุยา  ทฺวีสุ  เวทนาสุ  เอตฺถ  วิจิกิจฺฉานุสโย  จ
กามราคานุสโย   จ  อปฺปหีนา  ปฏิฆานุสโย  น  วตฺตพฺโพ  ปหีโนติ  วา
อปฺปหีโนติ  วา  ทุกฺขาย  เวทนาย  เอตฺถ  วิจิกิจฺฉานุสโย จ ปฏิฆานุสโย
จ   อปฺปหีนา   กามราคานุสโย  น  วตฺตพฺโพ  ปหีโนติ  วา  อปฺปหีโนติ
วา    ฯ   ยตฺถ   กามราคานุสโย   จ   ปฏิฆานุสโย   จ   อปฺปหีนา
ตตฺถ  ภวราคานุสโย  อปฺปหีโนติ:  นตฺถิ  ฯ  ยตฺถ วา ปน ภวราคานุสโย
อปฺปหีโน   ตตฺถ   กามราคานุสโย   จ   ปฏิฆานุสโย   จ  อปฺปหีนาติ:
น   วตฺตพฺพา  ปหีนาติ  วา  อปฺปหีนาติ  วา  ฯ  ยตฺถ  กามราคานุสโย
จ    ปฏิฆานุสโย   จ   อปฺปหีนา   ตตฺถ   อวิชฺชานุสโย   อปฺปหีโนติ:
นตฺถิ    ฯ    ยตฺถ    วา    ปน    อวิชฺชานุสโย   อปฺปหีโน   ตตฺถ
กามราคานุสโย  จ  ปฏิฆานุสโย  จ  อปฺปหีนาติ:  รูปธาตุยา อรูปธาตุยา
