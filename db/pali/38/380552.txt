ปฏิฆานุสเยน  จ  นิรนุสยา  โน  จ  เต ตโต กามราคานุสเยน นิรนุสยา
เตว   ปุคฺคลา  อปริยาปนฺเน  เต  ตโต  ภวราคานุสเยน  จ  นิรนุสยา
กามราคานุสเยน   จ   ปฏิฆานุสเยน   จ   นิรนุสยา   อรหา  สพฺพตฺถ
ภวราคานุสเยน   จ   นิรนุสโย  กามราคานุสเยน  จ  ปฏิฆานุสเยน  จ
นิรนุสโย  ฯ  โย  ยโต  กามราคานุสเยน  จ  ปฏิฆานุสเยน จ นิรนุสโย
โส   ตโต   อวิชฺชานุสเยน   นิรนุสโยติ:   ตโย   ปุคฺคลา  รูปธาตุยา
อรูปธาตุยา  เต  ตโต  กามราคานุสเยน  จ  ปฏิฆานุสเยน  จ นิรนุสยา
โน  จ  เต  ตโต  อวิชฺชานุสเยน  นิรนุสยา  เตว ปุคฺคลา อปริยาปนฺเน
เต    ตโต    กามราคานุสเยน    จ   ปฏิฆานุสเยน   จ   นิรนุสยา
อวิชฺชานุสเยน   จ   นิรนุสยา   อนาคามี   กามธาตุยา  ตีสุ  เวทนาสุ
รูปธาตุยา   อรูปธาตุยา  โส  ตโต  กามราคานุสเยน  จ  ปฏิฆานุสเยน
จ    นิรนุสโย    โน    จ   โส   ตโต   อวิชฺชานุสเยน   นิรนุสโย
โสว  ปุคฺคโล  อปริยาปนฺเน  โส  ตโต กามราคานุสเยน จ ปฏิฆานุสเยน
จ    นิรนุสโย    อวิชฺชานุสเยน    จ    นิรนุสโย   อรหา   สพฺพตฺถ
กามราคานุสเยน   จ   ปฏิฆานุสเยน   จ  นิรนุสโย  อวิชฺชานุสเยน  จ
นิรนุสโย  ฯ  โย  วา  ปน  ยโต  อวิชฺชานุสเยน  นิรนุสโย  โส  ตโต
กามราคานุสเยน จ ปฏิฆานุสเยน จ นิรนุสโยติ: อามนฺตา ฯ
	  [๑๓๕๐]   โย   ยโต   กามราคานุสเยน  จ  ปฏิฆานุสเยน  จ
มานานุสเยน  จ  นิรนุสโย  โส ตโต ทิฏฺฐานุสเยน ฯเปฯ วิจิกิจฺฉานุสเยน
นิรนุสโยติ:  อามนฺตา  ฯ  โย  วา  ปน  ยโต วิจิกิจฺฉานุสเยน นิรนุสโย
