เวทนาย   เตสํ   ตตฺถ   อวิชฺชานุสโย   จ  ปฏิฆานุสโย  จ  อนุเสนฺติ
โน  จ  เตสํ  ตตฺถ  กามราคานุสโย  จ  มานานุสโย  จ ทิฏฺฐานุสโย จ
วิจิกิจฺฉานุสโย    จ   อนุเสนฺติ   ปุถุชฺชนสฺส   รูปธาตุยา   อรูปธาตุยา
ตสฺส  ตตฺถ  อวิชฺชานุสโย  จ มานานุสโย จ ทิฏฺฐานุสโย จ วิจิกิจฺฉานุสโย
จ   อนุเสนฺติ   โน   จ  ตสฺส  ตตฺถ  กามราคานุสโย  จ  ปฏิฆานุสโย
จ    อนุเสนฺติ    ตสฺเสว   ปุคฺคลสฺส   กามธาตุยา   ทฺวีสุ   เวทนาสุ
ตสฺส   ตตฺถ   อวิชฺชานุสโย   จ   กามราคานุสโย  จ  มานานุสโย  จ
ทิฏฺฐานุสโย  จ  วิจิกิจฺฉานุสโย  จ อนุเสนฺติ โน จ ตสฺส ตตฺถ ปฏิฆานุสโย
อนุเสติ    ตสฺเสว    ปุคฺคลสฺส    ทุกฺขาย    เวทนาย   ตสฺส   ตตฺถ
อวิชฺชานุสโย   จ   ปฏิฆานุสโย  จ  ทิฏฺฐานุสโย  จ  วิจิกิจฺฉานุสโย  จ
อนุเสนฺติ   โน   จ   ตสฺส  ตตฺถ  กามราคานุสโย  จ  มานานุสโย  จ
อนุเสนฺติ ฯ
	 [๑๒๕๔]   ยสฺส   ยตฺถ   กามราคานุสโย   จ   ปฏิฆานุสโย  จ
มานานุสโย   จ  ทิฏฺฐานุสโย  จ  วิจิกิจฺฉานุสโย  จ  ภวราคานุสโย  จ
อนุเสนฺติ   ตสฺส   ตตฺถ   อวิชฺชานุสโย   อนุเสตีติ:   นตฺถิ   ฯ  ยสฺส
วา  ปน  ยตฺถ  อวิชฺชานุสโย  อนุเสติ  ตสฺส  ตตฺถ  กามราคานุสโย  จ
ปฏิฆานุสโย   จ   มานานุสโย   จ  ทิฏฺฐานุสโย  จ  วิจิกิจฺฉานุสโย  จ
ภวราคานุสโย   จ   อนุเสนฺตีติ:   อนาคามิสฺส  รูปธาตุยา  อรูปธาตุยา
ตสฺส   ตตฺถ   อวิชฺชานุสโย   จ   มานานุสโย   จ  ภวราคานุสโย  จ
อนุเสนฺติ   โน   จ   ตสฺส  ตตฺถ  กามราคานุสโย  จ  ปฏิฆานุสโย  จ
