ทุกฺขสจฺจํ   น   นิรุชฺฌติ   อรหนฺตานํ   จิตฺตสฺส   อุปฺปาทกฺขเณ  เย  จ
ปุถุชฺชนา   มคฺคํ  น  ปฏิลภิสฺสนฺติ  เตสํ  อุปปชฺชนฺตานํ  ปวตฺเต  จิตฺตสฺส
อุปฺปาทกฺขเณ   อรูเป   มคฺคสฺส   จ   ผลสฺส   จ   ภงฺคกฺขเณ  อปายํ
อสญฺญสตฺตํ   อุปปชฺชนฺตานํ   เตสํ   ตตฺถ   มคฺคสจฺจญฺจ   น  นิรุชฺฌิสฺสติ
ทุกฺขสจฺจญฺจ น นิรุชฺฌติ ฯ
	[๙๖๙]  ยสฺส  ยตฺถ  สมุทยสจฺจํ  น  นิรุชฺฌติ  ตสฺส  ตตฺถ มคฺคสจฺจํ
น    นิรุชฺฌิสฺสตีติ:    อคฺคมคฺคสฺส    อุปฺปาทกฺขเณ    ยสฺส    จิตฺตสฺส
อนนฺตรา    อคฺคมคฺคํ    ปฏิลภิสฺสนฺติ    ตสฺส   จิตฺตสฺส   อุปฺปาทกฺขเณ
เย    จญฺเญ    มคฺคํ    ปฏิลภิสฺสนฺติ   เตสํ   ตณฺหาย   อุปฺปาทกฺขเณ
ตณฺหาวิปฺปยุตฺตจิตฺเต   วตฺตมาเน   เตสํ   ตตฺถ  สมุทยสจฺจํ  น  นิรุชฺฌติ
โน   จ  เตสํ  ตตฺถ  มคฺคสจฺจํ  น  นิรุชฺฌิสฺสติ  อคฺคมคฺคสฺส  ภงฺคกฺขเณ
อรหนฺตานํ   เย   จ   ปุถุชฺชนา  มคฺคํ  น  ปฏิลภิสฺสนฺติ  เตสํ  ตณฺหาย
อุปฺปาทกฺขเณ    ตณฺหาวิปฺปยุตฺตจิตฺเต   วตฺตมาเน   อสญฺญสตฺตานํ   เตสํ
ตตฺถ   สมุทยสจฺจญฺจ   น   นิรุชฺฌติ   มคฺคสจฺจญฺจ   น   นิรุชฺฌิสฺสติ  ฯ
ยสฺส  วา  ปน  ยตฺถ  มคฺคสจฺจํ  น  นิรุชฺฌิสฺสติ  ตสฺส  ตตฺถ  สมุทยสจฺจํ
น   นิรุชฺฌตีติ:   อาปายิกานํ  เย  จ  ปุถุชฺชนา  มคฺคํ  น  ปฏิลภิสฺสนฺติ
เตสํ   ตณฺหาย   ภงฺคกฺขเณ   เตสํ   ตตฺถ   มคฺคสจฺจํ   น  นิรุชฺฌิสฺสติ
โน   จ   เตสํ  ตตฺถ  สมุทยสจฺจํ  น  นิรุชฺฌติ  อคฺคมคฺคสฺส  ภงฺคกฺขเณ
อรหนฺตานํ   เย   จ   ปุถุชฺชนา   มคฺคํ   ปฏิลภิสฺสนฺติ   เตสํ  ตณฺหาย
อุปฺปาทกฺขเณ    ตณฺหาวิปฺปยุตฺตจิตฺเต   วตฺตมาเน   อสญฺญสตฺตานํ   เตสํ
