จ    นานุเสติ   ฯ   ยสฺส   ยตฺถ   วิจิกิจฺฉานุสโย   นานุเสติ   ตสฺส
ตตฺถ    อวิชฺชานุสโย    นานุเสตีติ:    ติณฺณํ   ปุคฺคลานํ   กามธาตุยา
ตีสุ   เวทนาสุ   รูปธาตุยา   อรูปธาตุยา   เตสํ  ตตฺถ  วิจิกิจฺฉานุสโย
นานุเสติ   โน   จ   เตสํ   ตตฺถ   อวิชฺชานุสโย  นานุเสติ  เตสํเยว
ปุคฺคลานํ   อปริยาปนฺเน   เตสํ   ตตฺถ   วิจิกิจฺฉานุสโย   จ  นานุเสติ
อวิชฺชานุสโย   จ   นานุเสติ   อรหโต   สพฺพตฺถ   วิจิกิจฺฉานุสโย   จ
นานุเสติ  อวิชฺชานุสโย  จ  นานุเสติ  ฯ ยสฺส วา ปน ยตฺถ อวิชฺชานุสโย
นานุเสติ ตสฺส ตตฺถ วิจิกิจฺฉานุสโย นานุเสตีติ: อามนฺตา ฯ
	 [๑๒๘๒]   ยสฺส   ยตฺถ   ภวราคานุสโย   นานุเสติ  ตสฺส  ตตฺถ
อวิชฺชานุสโย    นานุเสตีติ:    จตุนฺนํ    ปุคฺคลานํ   กามธาตุยา   ตีสุ
เวทนาสุ   เตสํ   ตตฺถ  ภวราคานุสโย  นานุเสติ  โน  จ  เตสํ  ตตฺถ
อวิชฺชานุสโย    นานุเสติ   เตสํเยว   ปุคฺคลานํ   อปริยาปนฺเน   เตสํ
ตตฺถ  ภวราคานุสโย  จ  นานุเสติ  อวิชฺชานุสโย  จ  นานุเสติ  อรหโต
สพฺพตฺถ   ภวราคานุสโย   จ  นานุเสติ  อวิชฺชานุสโย  จ  นานุเสติ  ฯ
ยสฺส  วา  ปน  ยตฺถ  อวิชฺชานุสโย  นานุเสติ  ตสฺส ตตฺถ ภวราคานุสโย
นานุเสตีติ: อามนฺตา ฯ
	 [๑๒๘๓]   ยสฺส   ยตฺถ   กามราคานุสโย   จ   ปฏิฆานุสโย  จ
นานุเสนฺติ   ตสฺส   ตตฺถ   มานานุสโย   นานุเสตีติ:   ติณฺณํ  ปุคฺคลานํ
รูปธาตุยา  อรูปธาตุยา  เตสํ  ตตฺถ  กามราคานุสโย  จ  ปฏิฆานุสโย จ
นานุเสนฺติ  โน  จ  เตสํ  ตตฺถ  มานานุสโย นานุเสติ เตสํเยว ปุคฺคลานํ
